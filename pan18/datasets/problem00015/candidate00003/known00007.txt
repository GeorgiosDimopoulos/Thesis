, tabletki nasenne i wiele innych leków, ale nigdzie nie było czegoś co pomogłoby mi pokonać ból gardła.Zalałem kubek wrzątkiem i cicho odkaszlnąłem, kiedy poczułem drapanie w gardle. Położyłem dłoń na czole sprawdzając, czy nie mam gorączki. Raczej nie, czyli przeziębienie. Jak zwykle to samo. Zaczyna się od dwóch, trzech dni bólu gardła, który znika przeradzając się w potworny kaszel i katar. Nienawidzę przeziębienia! - Co tu się stało? – odwróciłem się słysząc głos mojego chłopaka. Stał lekko zaspany, w progu kuchni. Na jego policzkach znajdowały się jeszcze rumieńce od snu. Wyglądał uroczo – Czemu wszystkie leki znajdują się na blacie? - Boli mnie gardło – wychrypiałem biorąc w dłonie swój kubek. - Masz za swoje – mruknął pod nosem – Mówiłem ci abyś założył kurtkę i buty, gdy wychodziłeś na papierosa, kiedy byliśmy u Nialla. Ale nie ty wiesz lepiej i musiałeś wyłazić na mokry taras w skarpetkach i krótkim rękawku – dodał już głośniej.Wywróciłem oczami, mogłem się tego spodziewać. - Zayn! – oburzył się widząc moje zachowanie. - No dobra, przepraszam. Miałeś rację – uśmiechnąłem się do niego, cmokając go w policzek. Wiedziałem, że to go udobrucha. - Eh, jesteś niemożliwy – westchnął, ale jego usta wygięły się w lekkim uśmiechy – Idź do salonu, a ja pójdę do apteki. - Dziękuję – cmoknąłem go jeszcze raz w policzek i tak jak polecił mi Liam zająłem miejsce na kanapie i włączyłem telewizor.*****Oglądałem maraton Przyjaciół, kiedy usłyszałem zgrzyt zamka. Po chwili w salonie pojawił mój, najwspanialszy pod słońcem, chłopak. - Proszę skarbie – podał mi opakowanie z tabletkami na gardło, całując mnie w czubek głowy. - Dziękuję skarbie – wychrypiałem, posyłając szeroki uśmiech i biorąc pierwszą z 20 pastylek. - Zrobię śniadanie – odpowiedział i zniknął za drzwiami, a ja w tym czasie zakopałem się bardziej pod kocem, dalej oglądając perypetie szóstki przyjaciół.Liam wrócił po około 20 minutach, niosąc tackę z goframi. Nie mogłem w to uwierzyć. Nie pamiętam, kiedy ostatni raz zrobił mi je na śniadanie. Od razu zrobiłem się lekko podejrzany, nie byłem, aż tak bardzo chory, żeby miał mi przygotować gofry na śniadanie. - Czym sobie na to zasłużyłem? - Po prostu, chciałem ci sprawić przyjemność – wzruszył ramionami. - W inny sposób też możesz tego dokonać – poruszyłem znacząco brwiami. - Jedz – odpowiedział, znikając z powrotem w kuchni. Wiedziałem, że chce ukryć rumieniec.Śniadanie było naprawdę wspaniałe. Gofry idealne, dokładnie takie jak lubiłem. Z owocami i polewa czekoladową, do tego kolejny kubek gorącej herbaty. - No to teraz jeszcze to, proszę – Liam ponownie pojawił się w salonie, podając mi szklankę z 1/3 soku pomarańczowego? - Co to? – przyjrzałem się podejrzliwie i powąchałem zawartość. Nie pachniało podejrzliwie. - Sok. - Sok? - Tak – pokiwał głową.Mnie to jednak nie przekonywało, czułem, że Liam  coś kombinuje. - Liam, to na pewno jest tylko sok? - T-tak – jego głos był mniej pewny.I nagle zrozumiałem. Już wiedziałem co to jest. To był sok, ale z czymś, czego nienawidzę. Teraz wiedziałem, czemu zrobił mi gofry.  Odłożyłem szklankę na stolik i wróciłem do oglądania serialu. - Zayn, czemu tego nie pijesz? - Bo wiem co tam dolałeś – nawet na niego nie spojrzałem. - Zayn, wypij to. - Nie. - Zayn to jest lekarstwo. Wiesz, że ci pomoże. - Nie. - Zayn, nie zachowuj się jak dziecko. - Nie. - Czy znasz inną odpowiedź niż „nie”? – westchnął. - Nie. - Zayn, czemu nie chcesz tego wypić? - Dobrze wiesz czemu – odwróciłem głowę w jego stronę – Dobrze wiesz jak to gówno smakuje. Sok pomarańczowy tutaj nie pomoże, dalej będę czuł smak tych cholernych kropel, po których zacznie mnie naciągać. - Zayn, dasz radę. Popijesz herbatą i za chwilę będzie dobrze, a przynajmniej ci pomogą. - Nie. - Zayni, proszę – usiadł obok mnie na kanapie, przysuwając się i umieszczając dłoń w moich włosach zaczął drapać skórę mojej głowy. Od razu się rozluźniłem i cicho zamruczałem. Drań, wiedział jak mnie podejść – Wypij to dla mnie. - N-nie – jęknąłem, kiedy przyssał się do mojej szyi. - No cóż, w takim razie jutro będę musiał iść sam na urodziny Harry’ego – westchnął, podnosząc się z kanapy. - Jak to sam? Nie ma mowy, nie zrobisz mi tego – dobrze wiedział co planowaliśmy z Niallem i Louisem, i jak bardzo zależało mi na tej imprezie. - Jesteś chory. Nie puszczę cię tam. Jeszcze tego by brakowało, aby z twojego przeziębienia wynikło coś gorszego. Mógłbyś też kogoś zarazić. Zadzwonię do twojej mamy i poproszę, aby cię jutro przypilnowała w domy. - Wiesz, że to jest zwykły szantaż – burknąłem, obrażony zakładając ręce na pierś.Liam się na to uśmiechnął i wzruszył ramionami. - Dobra – sięgnąłem po szklankę i zbliżyłem ją do moich ust. - Szybko i będzie po sprawie – ponaglił mnie, kiedy się dłuższą chwilę wahałem.Przechyliłem szklankę, czując okropny, gorzki smak. Szybko sięgnąłem po mój kubek z herbatą i wziąłem z niego kilka porządnych łyków, aby zabić ohydny smak lekarstwa. - Widzisz, nie