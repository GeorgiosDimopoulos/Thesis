Musi pani ze mną natychmiast iść!

― Ja…

― Pani doktor… ― Podchodzę do niej bliżej, by mogła dojrzeć paraliżujący moją twarz lęk. ― On się nie ruszał, tylko piszczał. Niech pani go uratuje.


 I zadałeś mi cierpienie, skurwielu


― To niedaleko ― mówię, wychodząc na zewnątrz. Mam chwilę, by względnie oczyścić dłonie z zaschniętej krwi przy pomocy odkażającego żelu. Po chwili dołącza do mnie i biegniemy żwirową drużką do niewielkiego domu moich nowych przyjaciół. Tak, zapewne będą szczęśliwi, zastając masakrę w swoim schludnym domku po powrocie. 

Drzwi otwierają się, gdy naciskam klamkę; w końcu jaki panikujący właściciel bawiłby się w blokowanie ich?





 Wydarłeś mi serce…

― Gdzie? 

― Salon ― szepczę, rozglądając się uważnie. Nie dostrzegam żadnego cywila, który mógłby coś popsuć. Całkiem spokojny zamykam drzwi. Na klucz.


Miałem tylko pięćPięć


…….

― Nie mam pojęcia, co to znaczy ― skwitował, krzywiąc się z niezadowoleniem. 

Harry parsknął w myślach, chociaż sytuacja, co najmniej, do śmiesznych nie należała. Mimo to niecodziennie miał okazję oglądać sfrustrowanego kryminalistyka. ― Ja też nie.

Chwilę po tym, jak to powiedział, zrozumiał, że popełnił błąd. Snape spojrzał na niego z wściekłością. 

― Oczywiście, że nie wiesz. Biorąc pod uwagę, że w ogóle nie zwróciłeś uwagę na te zegary, nie spodziewałbym się, że nagle powiesz mi, co mogą znaczyć te trzy piątki. 

― Może pomylił się o godzinę? ― zażartował. 

Obserwował, jak mężczyzna zrywa się z miejsca i szybko pokonuje dzielącą ich odległość, po czym popycha Pottera tak, że ten uderza biodrami o rant blatu, co powoduje tak silny ból, że uginają się pod nim kolana. Gdyby nie ręka Snape’a trzymająca go za koszulkę, zapewne upadłby na ziemię. 

― Jeżeli nie masz nic mądrego do powiedzenia, lepiej milcz. Nie wiem dlaczego Kingsleyowi wydaje się, że jesteś nam potrzebny. Same brednie. Każdy idiota dostrzegłby, że ułożenie ciał ofiar ma znaczenie, nie zrobiłeś więc nic nadzwyczajnego. 

Harry patrzył na niego osłupiały, a mózg odmawiał próby znalezienia jakiejś celnej riposty. Poczuł, jak robi mu się gorąco. 

― Jakim nam, Snape? 

Kryminalistyk cofnął się o krok, a jego twarz nie wyrażała niczego.

― Myślę, że nic tu po mnie. 

Odwrócił się i ruszył w stronę wyjścia. Potter zaśmiał się cicho, patrząc na mężczyznę z niedowierzaniem.

― Kiedy zginęła moja matka, było pięć ofiar ― odparł, obserwując reakcję Snape’a. ― Wyciął na ich czołach rzymską piątkę. ― Mężczyzna zatrzymał się. ― Daje do myślenia, co? Całą noc spędziłem na przeglądaniu akt tamtej sprawy. Wówczas, przede wszystkim dzięki temu, dotarliście do Syriusza, prawda? ― zapytał cicho, nie oczekując odpowiedzi. ― Był nieco szalony, czyż nie? Udostępniono mi protokoły z jego przesłuchań; zeznał, że niedługo przed pierwszym morderstwem ktoś go prześladował. Miał znajdywać wiadomości w swojej skrzynce o jednej, niezmiennej treści: Pięć. 

― I dziwnym trafem nikt nie mógł tego potwierdzić.

― Zeznał, że spalił wszystkie kartki.

― I nie powiedział twojemu ojcu? 

― W protokole jest zapis, że wyjawił mu to…

― Po tym, jak znaleziono martwą trzecią malarkę. Oczywiście, że tak. W końcu ta historia miała być wiarygodna, a skoro nie było żadnych tajemnych wiadomości, mógł poręczyć twój ojciec. Wyjawić ci coś, Potter? ― Mężczyzna na powrót się do niego zbliżył. ― Twój własny ojciec zeznawał przeciwko Blackowi po tym, gdy znaleziono martwą Lily. ― Nie poruszył się, gdy Harry do niego dopadł. ― Wiesz czyj naskórek zabezpieczono pod jej paznokciami, czyją sper…

 

― Zamilcz.

Severus wyglądał, jakby miał ochotę go uderzyć. Podobny ogień można było dostrzec również we wzroku Pottera, który zaciskał kurczowo palce na jego ramionach. Młodzieniec sam nie wiedział, czego chciał; zranić go tak, by poczuł, jak bolą jego słowa, czy może usiąść i pozwolić emocjom opaść. 

Harry wiedział to wszystko. Oprócz tego wiedział jednak dużo więcej; pamiętał, jak jego ojciec płakał nocami, jak jego oczy były czerwone, gdy mówił synowi, że na pogrzeb nie przyszło dwóch przyjaciół: wujek Syriusz, który zabił mamusię i wujek Snape, który nigdy nie przyszedł na urodziny Harry’ego osobiście, w zamian wysyłając swojego ojca. Dziadek Tobiasz przyszedł i kiedy chłopiec płakał, wtulony w nogę swojego tatusia, ten gładził jego włosy, zapewniając go, że mamusia jest szczęśliwa. 

Nie potrafił wyrzucić z pamięci obrazu ojca klęczącego na podłodze z uwielbieniem wpatrzonego w krzyż, ani modlitwy w obcym języku, której nauczył syna: Angele Dei… Początkowo nie rozumiał, dlaczego ma modlić się w tak dziwnym języku do Boga, który jest ojcem dla wszystkich, jednak tata wytłumaczył mu wówczas, że łacina to język wszechświata. 

Pamiętał także, jak uczęszczał do szkółki niedzielnej, a gdy kończyli, odmawiając dziesiątkę różańca, ojciec czekał na niego przed drzwiami, machając papierową torbą z ciepłymi jeszcze pączkami. 

W jego pamięci wyrył się również dzień, kiedy myślał, że tata o nim zapomniał. Siedział wówczas na kamieniu i czekał na niego z policzkami brudnymi od łez. Czekał, aż zrobiło się ciemno, nie pozwalając proboszczowi zabrać się na plebanię w lęku, że tatuś zmartwi się, gdy go nie będzie. Doskonale pamiętał dźwięk, jaki wydawały opony samochodu jadącego w jego stronę po drodze wyłożonej żwirem. A także