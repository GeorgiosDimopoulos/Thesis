scomparivano all'interno della grotta, Marco si affiancò ad Ace e gli scoccò un'occhiata curiosa. «Non è lui» mormorò Ace, senza guardarlo. «Be', era una cosa tirata fin dall'inizio. Mio fratello è morto.» Si voltò verso di lui e sorrise, ma gli angoli della bocca gli tremavano.«Ace...»«Sono davvero simili, però! Incredibile le cose che possono accadere!» Il tono di voce era alto e risuonava in tutta la grotta. «Scusami se ti ho trascinato in tutto questo per niente.»«No, non importa...»Poi Koala emerse dalla grotta: senza i vestiti da marine era davvero più riconoscibile come rivoluzionaria. «Se vi interessa, da questa parte c'è il sentiero interno per scendere giù.»«Grazie. Non avevo voglia di scalare di nuovo la montagna» disse Marco, dando una piccola spinta ad Ace.«Perché dovrebbero venire con noi?» protestò Sabo.«Gli stiamo solo indicando la strada» commentò Hack.«Se la possono cercare da soli, eh.»«Be', a me i pirati di Barbabianca piacciono e se posso do loro una mano. Qual è il problema?»«Fate un po' come vi pare.» Sabo si ficcò con forza il cappello a cilindro in testa e si affrettò sul sentiero ripido, anticipandoli.Koala fissò la schiena che scompariva, perplessa. «È strano. Più del solito, intendo» aggiunse all'occhiata di Hack. «Gli hai detto qualcosa di strano?» domandò ad Ace.«No!» si difese subito lui. «Cioè, ho solo accennato ad una cosa del passato... perché?» Interruppe quello che voleva dire per lo sguardo con cui i due rivoluzionari lo stavano guardando.«Il passato? Hai incontrato Sabo in passato?»«...forse» mormorò allora Ace. «Voglio dire, ricorda qualcuno che conoscevo, ma lui non sembra della stessa impressione.»Koala tremò leggermente, poi prese un respiro profondo. «Perché non se lo ricorda. Sabo non ha memoria del suo passato.»«Cosa?»«Ha avuto un incidente, circa otto anni fa... Non conosco i dettagli, solo che Dragon l'ha salvato» spiegò Koala. «Sa il suo nome solo perché aveva della roba firmata con sé, ma non ricorda nulla prima di quello.»Ace deglutì con forza. «Era un'esplosione? Dov'è successo? Nel Mare Orientale, forse?»«Allora è vero! Tu sai chi era Sabo prima di quel momento!» Il tono di Hack era strano, a metà fra i sollievo e la preoccupazione.«Vi muovete?» venne la voce di Sabo, che risuonava in lontananza come se avesse già raggiunto il fondo della grotta. Koala e Hack scoccarono un'occhiata strana in direzione dei due pirati, ma poi si voltarono per raggiungerlo. «Arriviamo!»Ace invece rimase fermo, incapace di elaborare le informazioni che aveva appena ricevuto. Gli occhi erano fissi sul terreno e le sue spalle tremavano. Marco si appoggiò contro la sua schiena, circondandogli il petto con le braccia.«Smettila.» Ace si divincolò dalla sua presa e si allontanò di qualche passo. «Non sono un bambino.»«Dici sempre che non ti importa della mia età, ma alla fine sei quello che ci fa più caso.» Il tono non era arrabbiato, solo più alto del normale. «Non ti sto trattando come un bambino, anche se sei abbastanza giovane per esserlo.» Annullò la distanza fra di loro e tornò ad abbracciarlo da dietro, questa volta stringendo maggiormente la presa. «Ma voglio poter stare vicino al mio ragazzo se sta soffrendo. Questo mi rende di nuovo tuo padre?»Ace era teso sotto la sua presa, ma scosse la testa. Lentamente, i muscoli si rilassarono, ma subito dopo furono le spalle che iniziarono a tremare sotto il peso di lacrime che non volevano uscire.«Ero pronto ad accettare che non fosse lui» mormorò infine Ace, la voce impastata. Le parole stentavano a uscire. «Ho accettato la sua morte anni fa, nonostante tutto... Ma così... Così è anche peggio. Mio fratello... Non si ricorda di me!»Marco lo strinse ancora, per fermare quel tremore che percepiva sotto di lui, e poggiò la testa contro la sua spalla. «Non mi è mai capitata una cosa del genere, per cui non posso davvero immaginare come ti senti» gli disse. «Però ho perso molti fratelli e avrei dato di tutto per una seconda possibilità. Tu ce l'hai.»Ace non fu sicuro di averlo sentito. «Forse me lo merito...» disse fra sé. «L'ho lasciato perdere, quella volta... sarei dovuto andare a prenderlo!»«E lo lascerai perdere anche stavolta?»A quella frase, i muscoli di Ace si tesero un'altra volta. «No! No...»Marco lo lasciò andare, carezzandogli un'ultima volta la nuca. «Dai, raggiungiamoli. Non credi di essere l'unico a potergli ridare la memoria, proprio perché sei tu? O contava così poco, per te?»«Non dirlo nemmeno per scherzo.» E il tono non era rassicurante.In un attimo, avevano imboccato il sentiero che portava alla base della montagna.Raggiunsero il gruppo dei rivoluzionari quando furono praticamente in fondo, dove la grotta rivelava una piccola apertura che dava direttamente sulla scogliera a picco