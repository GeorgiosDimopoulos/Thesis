, purtroppo. Non si è nemmeno accorto che potrebbe avere tre quarti della scuola ai suoi piedi se solo lo volesse!”Dopo un intero giorno - per non parlare di tutti quelli passati in cui non se n’era ancora accorto, ma se n’è accorto ora ergo James Potter esige un risarcimento lo stesso, grazie tante – a sentir parlare di Remus, a pensare a Remus, a preoccuparsi di Remus per osmosi, James decide di potersi sentire giustamente indignato “Ehi! Quello semmai sono io!”Lily gli lancia un’occhiataccia “Ma per favore. Remus è mille volte meglio. È educato, gentile, maturo e intelligente. Per non parlare delle cicatrici poi. Davvero i commenti sulle sue cicatrici ti farebbero diventare bianchi tutti i capelli di cui vai così fiero”E James a bocca spalancata sta quasi per trovare la forza di fare per l’ennesima volta quei gradini e correre a raccontare tutto a Sirius, così mentre lui è impegnato a sbranare tre quarti della scuola per aver osato guardare il suo amico, lui potrebbe tranquillamente rinchiudere Remus in un baule per poi spedirlo dall’altro capo del mondo, per avergli quasi soffiato la ragazza -  ovviamente farebbe dei buchi per l’aria su suddetto baule. Remus in fondo è uno dei suoi migliori amici- ma il sorrisetto ammiccante della Evans sparisce rapidamente, per essere rimpiazzato da un broncio irritato.“Davvero è un peccato che quei due siano così negati nelle faccende di cuore. Starebbero benissimo insieme”In un batter d’occhio James dimentica i suoi piani di spedizioni e di istigazione all’omicidio, quando nella sua mente gli si palesa l’impresa più maestrale e intrigante di sempre: far mettere insieme i suoi due migliori amici.“Oh Evans, tu sì che sei un genio!” e Lily e così sorpresa che se James se ne approfittasse per baciarla quasi non se ne accorgerebbe – quasi – peccato che il Malandrino sia troppo impegnato a correre nel suo dormitorio per notarlo.“… idiota di un Potter”    Sirius capisce tutto quando è quasi troppo tardi.Lo capisce il giorno dopo l’ultima Luna, una Luna che avrebbe potuto tingersi di sangue, una Luna che avrebbe potuto rovinare tutto, fargli perdere tutto.Remus risente ancora dei postumi, pallido e distrutto come poche altre volte l’ha visto, solo la rabbia e la cioccolata che lo sostengono fuori dal letto.“Si può sapere cosa pensavi? Anzi si può sapere se pensavi?!”Sono poche le volte in cui l’ha visto davvero arrabbiato, si potrebbero letteralmente contare sulle dita di una mano.La prima volta ci hanno messo sei mesi, quattro punizioni in tre giorni, la luna ad uno sputo dall’essere piena e la sua scorta di cioccolata miseramente esaurita per farlo infuriare in quel modo.E i Malandrini avevano imparato a loro spese che è meglio non far mai, mai, M.A.I., arrabbiare veramente Remus Lupin.Per questo Sirius non si sorprende che gli altri due stiano silenziosamente in fondo alla stanza, probabilmente pregando di fondersi con muro o nell’apparizione di un improvviso baratro verso il centro della Terra.“Era solo uno scherzo…” cerca di difendersi debolmente.Remus riduce gli occhi a due fessure, il verde delle iridi improvvisamente incandescente “Uno scherzo?! Avrei potuto ucciderlo, Sirius!! Se non peggio!”L’erede dei Black non riesce a reggere il suo sguardo, preferendo puntarlo sul pavimento “è colpa sua, se Mocciosus non fosse così ficcanaso allora-““Sei tu che l’hai istigato, Sirius! Tu l’hai istigato e hai usato me come arma! Avevi pensato alle conseguenze? Avevi pensato a cosa sarebbe potuto succedere se James non si metteva in mezzo?”“Io…”“Mi avresti reso un assassino! Mi sarei macchiato le mani di sangue per causa tua, per un tuo stupido scherzo!!- le sue spalle sono scosse da tremiti, i pugni talmente chiusi da lasciare i segni delle unghie sui palmi, e Sirius si prenderebbe a pugni da solo perché l’unica altra cosa di cui Remus non ha bisogno sono altre cicatrici, è altro dolore- tu sai quant’è importante tutto questo per me! Sai quanto mi senta male a tradire la fiducia di Silente uscendo con voi quelle notti! E tu ancora ci scherzi su?! È un miracolo se Piton è vivo! È un miracolo se non mi hanno già espulso, se Piton non mi ha già denunciato al mondo, e niente tutto di questo è grazie a te! A causa tua stavo per perdere tutto Sirius, tutto!!”La rabbia quasi gli trasfigura i lineamenti, gli occhi sono adombrati, gli sembra quasi di vedere il lupo premere nuovamente per uscire.Le sue parole giustamente velenose gli cadono addosso come una doccia d’acqua fredda, e il terrore che potessero realizzarsi, che potesse perderlo per sempre, lo invade al punto che si sente annegare, un peso sul petto che non riesce ad alleggerire.Vede Remus fare un passo rabbioso verso di lui, il ringhio familiare e la sete del lupo già in gola.E Sirius fa una cosa che non succedeva da un sacco di tempo. Un terrorizzato passo indietro.La prima volta era stata quando finalmente avevano imparato a padroneggiare l’incantesimo Animagus, e finalmente avevano potuto raggiungere l’amico spaventato nella Stamberga Strillante.Sirius si ricordava