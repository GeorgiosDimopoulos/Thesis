miała mniejsze opory przed przyjściem, a do tego wydawała się naprawdę dobrze bawić podczas występów.
Do tej pory, każdy kto znalazł się w pobliżu namiotu, uczestniczył w przedstawieniu. A tak długo, jak dzięki temu zarabiali, na rękę było im zostać. 

Cyrk był jego domem odkąd skończył czternaście wiosen, co miało miejsce już pięć lat temu. Wcześniej życie… nie obchodziło się z nim najlepiej. 

Dla niego jego życie rozpoczęło się wraz z cyrkiem, a wszystko z czasów przed, najlepiej było zagrzebać w najdalszym zakątku umysłu, szczelnie zamknięte za ścianami. 

Dla szlachciców cyrk prezentował coś zakazanego i fascynującego. Sami mieli wielkie rezydencje i nie byliby w stanie zasnąć w starych przyczepach przy klatkach ze zwierzętami. Ale dla Harry’ego cyrk był domem, bez znaczenia, gdzie właśnie się znajdowali. 

Uważał tutaj wszystkich za swoich przyjaciół. 

Była Hermiona, ich magik, dobra w wymyślaniu nowych sztuczek i świetnym prezentowaniu ich przed publicznością. 

Bill, Charlie i Ron byli treserami zwierząt, mającymi niewiarygodną cierpliwość, jeśli o nie chodziło, często znacznie większą niż dla ludzi. 

Byli również bliźniacy, oczywiście, każdy szanujący się cyrk potrzebował bliźniaków. Klauni zarówno na arenie jak i poza nią, wygłupiający się, ilekroć Harry ich spotykał. 

Ginny była wciąż zbyt młoda, by występować solo, ale często asystowała w magicznych sztuczkach Hermionie, a w wolnym czasie ćwiczyła, by pewnego dnia stać się wspaniałym linoskoczkiem. 

Luna była tak dobra w przepowiadaniu przyszłości, że bywały chwile, gdy Harry zaczynał wierzyć jej słowom. 

Mieli także Neville’a, który był zbyt nieśmiały, by występować, ale był ich kucharzem, sprzątaczem, a także potrafił zbudować wszystko, co było im potrzebne.

Cyrk często stawał się domem również dla niezależnych grup, które zatrzymywały się i występowały z nimi przez sezon albo krócej, nim ruszały dalej w drogę. Razem tworzyli jedna wielką rodzinę. 

Wszystko koordynowali rodzice Weasleyów, a w szczególności ich matka. 

No i oczywiście był Harry, któremu nie obce były lina, trapez, trampolina, pręty i jedwabne taśmy. Jego zwinność i brak lęku wzbudzały czasem nawet podziw w jego kolegach. 

Akrobatyka prawdopodobnie była najbardziej niebezpieczną częścią ich przedstawień, ale Harry zawsze czuł się bezpieczny ponad ziemią. Im wyżej się znajdował, tym był szczęśliwszy. Musiał przyznać, że najbardziej lubił trapez. Ilekroć występował, miał wrażenie, że lata. 

Blondyn również nie pomylił się, uznając, że jego zadaniem było przyciąganie klientów. 

Bliźniacy byli świetni w wabieniu niższej i średniej klasy społeczeństwa do ich świata, ale jeśli chcieli oczarować szlachciców ― i sprawić, by zapłacili pięć razy więcej, niż normalnie kosztowały bilety ― potrzebowali Harry’ego. 

Był dobry w prowadzeniu ich gierek, tak długo jak na jego twarzy nie pojawiała się pogarda. 

Naprawdę, jak na nazywanie siebie najwyższą warstwą, byli zbyt prości do zmanipulowania. Uśmiech tu, ukłon tam, komplement bądź lekki, oczywiście przypadkowy, dotyk i stawali się śliniącymi idiotami. 

Ale mimo wszystko, gierki, które z nimi prowadził, były bezpieczne. Gdyby spróbował oczarować w ten sam sposób niskourodzonych, ci uznaliby, że nie skończy się tylko na tym. Niestety ciągle utrzymywało się przekonanie, że wszyscy tutaj są gotowi oddać swoje ciało za drobną opłatą,.

Chociaż cyrk w mieście był ekscytującą rozrywką, jego członkowie nie byli pełnoprawnymi obywatelami . Bez względu na to, jak biedni ludzie zamieszkiwali miasto, cyrkowców uważano za jeszcze gorszych. Prawo nie robiło nic, by ich chronić, więc sami musieli się o siebie zatroszczyć.

Ale żaden szlachcic nigdy nie zniżyłby się do tego, by przyznać, że pragnie cyrkowca. Więc Harry mógł oczarowywać ich i flirtować, by tylko ściągnąć ich do namiotu, nie musząc martwić się, że któryś z nich zechce położyć na nim rękę. 

Harry przeciągnął się leniwie; jego ramiona były obolałe po dzisiejszym występie. 

Wykonał dodatkowy akt specjalnie dla dwóch lordów. 

Szlachcice przychodzili dość często, ale nawet z daleka było widać, że tych dwóch było innych. I nie miał wątpliwości, że kupili bilet, by go zobaczyć. 

Klienci zaczęli wychodzić z namiotu. 

Dzieci opowiadały pełne entuzjazmu o tym, co widziały, rodzice śmiali się i kupowali jedzenie z budek. Kilku wysokourodzonych wymieniało uprzejmości.

Między nimi znajdowali się też cyrkowcy, od czasu do czasu wykonując dodatkowe triki, a nawet uszczuplając nieco kieszenie oczarowanej publiczności. 

Każdy z członków cyrku miał wyrobione zdanie co do pozycji społecznej swoich gości, jednak dodatkowe pieniądze z kradzieży kieszonkowej od bogacza nikogo jeszcze nie skrzywdziły. Ci zresztą nawet nie zauważali straty, a nawet jeśli, to była tak mała, że machali na to ręką i wracali do swojego życia. 

Dwóch lordów było jednymi z ostatni, którzy wyszli. Widząc ich między tłumem, Harry zauważył, że nawet ich wyćwiczony chód wystarczał, by wyróżnić ich spomiędzy szarej masy. 

Kiedy tylko go spostrzegli, wycofali się na ubocze i przystanęli. 

Harry uśmiechnął się dziko i natychmiast pochylił się głęboko. 

Nie przeszkadzało mu kłanianie się i nudne zwroty grzecznościowe. To było kłamstwo, scena, gra. Był w tym dobry i zadowolony, ilekroć trafił z oceną ich reakcji. 

Bardzo subtelna manipulacja otaczającymi go ludźmi, by dostać to, czego od nich chciało, samo w sobie było sztuką. Jego umiejętności w powietrzu rywalizowały ze zdolnością czytania z ludzi. 

Patrzył na lordów przez kilka minut, słuchając ich konwersacji, nim do nich podszedł. 

Chociaż po blondynie było widać, że ten się izolował, jasne było również że cenił drobne gesty