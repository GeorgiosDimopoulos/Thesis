chce. Jego pięści same się rozluźniają, bez udziału woli. Zamiast ponownie uderzyć w fioletowe siniaki na ciele Malfoya, zaczyna dotykać ich nieśmiało. Powierzchnia ściemniałej skóry, gładzona delikatnie opuszkami palców, pokrywa się gęsią skórką. Harry przesuwa po niej paznokciem, a pierś Malfoya unosi się gwałtownie i opada, gdy ten oddycha głęboko. Plecy Dracona, przyparte do muru, znowu go kruszą, ale stukot opadających kamyków nie rozbrzmiewa wśród głuchych odgłosów ciosów, ale wśród cichego dyszenia.

Jęki bólu, które tak bardzo chciał usłyszeć, zamieniają się w jęki przyjemności.


~*~


Świeca stojąca na stoliku spada, kiedy Harry popycha na niego Dracona, szarpiąc jego koszulkę i całując go chaotycznie. Pokój pogrąża się w ciemności.

— Potter... — dyszy ciężko Malfoy. — W ścianie nad twoim łóżkiem jest... ach... — Przerywa, bo Harry wplata mu palce we włosy i szarpie jego głową w tył, wgryzając się delikatnie w szyję. — ...jest wyrwa — dokańcza gardłowo. — Postaw tam świeczkę, bo nic nie widać.

Harry odwraca się i schyla, by podnieść świecę, a Draco, siedzący na brzegu stolika, wyciąga do niego swoje szczupłe i niecierpliwe palce, pomagając mu ją zapalić. Jakimś cudem Harry'emu udaje się oderwać od Dracona i postawić ogarek na skalnej półce. Ten chwieje się lekko, ale Malfoy wyciąga rękę i powstrzymuje go przed ponownym upadkiem. Znowu splatają się w ciasnym uścisku. Wystające żebra uderzają o siebie, powodując ból w już i tak poranionej klatce piersiowej Dracona. Harry nie jest aż taki wychudzony, bo trzymano go w niewoli krócej, ale tygodnie spędzone na jedzeniu dwóch kromek czerstwego chleba dziennie też odcisnęły swe piętno na jego ciele.

Malfoy oplata Harry'ego w pasie, krzyżując chude nogi i przysuwając go do siebie bliżej. Ten jęczy prosto w jego usta, rozsupłując sznurek w starych dresach. Nie są nawet w stanie zmienić swoich pozycji ani przenieść się na łóżko, za bardzo skupiają się na chaotycznych ruchach rąk i pozbywaniu się kolejnych części ubrań. Wbijający się w uda Harry'ego kant stolika zostawia na nich dwie czerwone pręgi, które nie znikną przez kilka następnych dni. Po chwili do szlaków dołącza kolejne piętno, jakie Malfoy zostawia swoimi zębami na jego prawym ramieniu.

Są zmuszeni do użycia zjełczałego masła w charakterze nawilżacza, i chociaż środek ten nie jest idealny, to żaden z nich nie narzeka. Ich zbliżenie jest szybkie, mocne i bolesne.



~*~




Za każdym razem któryś z nich szuka okazji do bójki. Kiedy Harry wychodzi spod prysznica, narzeka na przełamane na pół mydło, chociaż doskonale wie, że Draco specjalnie je uszkodził. Wiedział, że tym samym zdenerwuje Pottera. Bijatyka zamienia się w intensywny seks przy brudnej ścianie. Wcale nie przeszkadza im to, że muszą potem myć się na nowo.



Innego dnia Malfoy przyciska Harry'ego do ściany i wrzeszczy mu prosto w twarz, że specjalnie oddycha zbyt głośno, by Draco nie mógł zasnąć. Całkowicie zdaje sobie sprawę, że połączenie słów „spać”, „Potter” oraz „nie mogę” w jednym zdaniu wywoła pożądany efekt. Nie myli się.


Przewrócona świeczka zalewa woskiem blat stolika i teraz Draco otwarcie już wrzeszczy, że nie chce mieć na tyłku tłustych plam. Harry rzuca go więc na swoją pryczę i wciska w cienki materac. Głowa Malfoya wystaje poza powierzchnię łóżka, a jego długie włosy zamiatają podłogę w rytm gwałtownych pchnięć.



~*~




Ich splątane nogi pocierają o siebie delikatnie, kiedy odpoczywają razem na łóżku Malfoya. Draco gładzi ścianę delikatnie opuszkami palców. Jego twarz rozświetla nikły uśmiech, choć gdyby Potter spojrzał mu w oczy, mógłby dostrzec w nich prawdziwe szczęście. Ale wcale nie patrzy, wbija spojrzenie w sufit, starając się uspokoić ciężki oddech. Tymczasem palce Malfoya natrafiają na niewielkie wgłębienie w ścianie. Kostka, która do tej pory masowała stopę Harry'ego, nieruchomieje. Draco otacza bruzdę kciukiem, wyrysowując wokół niej nieregularne kółka. Kiedy Potter w końcu spogląda w jego stronę, zauważa zmieniony wyraz twarzy blondyna.



— Czemu się uśmiechasz? — szepcze ochryple.



Draco rozciąga usta i odsłania zęby, przenosząc wzrok na Harry'ego i nie odrywając palca od wyżłobienia.



— Patrz — mówi cicho. — Szczelina w murze.



— Och? — mruczy Harry. — I co? Chcesz przez nią uciec? — drwi, ale unosi lekko lewy kącik ust i Draco wie, że tylko żartuje.



— Nie. — Malfoy śmieje się już otwarcie. — Po prostu pomyślałem, że to... taki jakby symbol. No wiesz, solidny, gruby mur, zapewne budowany dość długo, a okazuje się, że ma skazę, szczelinę, dziurę... Nie jest taki niezniszczalny, jakby się mogło wydawać. — Patrzy uważnie na Pottera. — Zupełnie tak, jak nasza nienawiść, prawda? Skruszała.



Uśmiech powoli opuszcza usta Harry'ego. Odsuwa się od Dracona, patrząc mu poważnie w oczy.



— Nie — mówi twardo. — Nic nie skruszało. To, że... — Macha ręką w kierunku ich wciąż zaplątanych nóg i pomiętego koca. — Że robimy to, co robimy... To tylko seks, Malfoy. Nic się nie zmieniło. — Wstaje i zakłada niedbale ubrania, przenosząc się na swoją pryczę.



Draco odwraca się w stronę ściany i wraca do powolnego rysowania kółek wokół szczeliny. Na jego twarzy nie ma nawet śladu po uśmiechu.




~*~




— Irma Pince. Rithie Coote. Andrew Blackberry. Christopher Grawen.