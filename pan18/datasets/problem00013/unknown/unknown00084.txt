stanie panny Granger i śmierci Ginewry oraz Albusa. Został z tym całkiem sam, bo nawet jego przyjaciel odwrócił się od niego w tamtym czasie. 

W moich snach jednak wybacza mi to. Siedzimy razem na jego ulubionym fotelu, który, choć mu tego nie powiedziałem, jest również moim ulubionym. Siedzi mi na kolanach, bawiąc się swoim krawatem i pierwszym guzikiem szaty, co rusz rozpinając go i zapinając. W tym czasie ja gładzę jego włosy, rozkoszuję się ich miękkością, gdy spływają między moimi palcami. 

Otrząsnąłem się z tych dziwacznych myśli, po czym usiadłem na swoim miejscu przy biurku. Patrząc na niego, pochylonego nad pergaminem, piszącego po nim zapamiętale, dochodzę do wniosku, że jestem chory psychicznie, myśląc w tych kategoriach o niewinnym dziecku. 

**

― Odłóżcie pióra. Weasley, zbierz prace i przynieś je do mnie. Bez użycia magii. ― Spojrzałem na czerwonego na twarzy chłopaka z dziką satysfakcją. Wiedziałem, że takie chwile są upokarzające dla każdego czarodzieja; ta niemoc, niemożność zrobienia czegoś prostszym sposobem, lęk, że, gdy spróbujemy następnym razem, magia nie wróci. Nie posłucha nas, dzika i nieokiełznana. 

― Proszę, profesorze. ― W jego głosie nie było skruchy, wręcz przeciwnie, brzmiał, jak tykająca bomba. Tik – tak, tik – tak, tik – tak i tak do znudzenia. 

― Dobrze, teraz niech każdy z was przyrządzi jakiś eliksir, ale… ― Zawiesiłem teatralnie głos. Nie wiem dlaczego, ale to zawsze ich stopuje, sprawia, że ich serca biją szybciej, gdyż chcą już dowiedzieć się, co znowu wymyśliłem. ― Musi to być jeden z tych, które ważyliśmy w zeszłym roku. Nie możecie używać podręcznika ani konsultować się. Partnerzy w ławkach mają pracować nad różnymi eliksirami, w razie problemów, proszę się rozsiąść. ― Tym razem odpowiedziało mi kilka jęków i cicho rzuconych przekleństw. Zignorowałem jednak maruderów i z mściwym uśmiechem, wyciągnąłem z jednej z szafek najnowsze wydanie Roślin Nieznanych, w poszukiwaniu czegoś, co mniej lub bardziej przyda mi się w moim eliksirze. 

Śledziłem ich zmagania znad kart książki; Draco i Potter pracowali w ciszy i pełnym skupieniu, miażdżąc i siekając swoje składniki. Zabini właśnie usuwał resztki czegoś, co można określić jedynie mianem błotnistej breji, a Weasley z zapałem uderzał łyżką w oczy traszek. Nie mogłem przypomnieć sobie, by w którymkolwiek eliksirze były potrzebne wydłubane gałki oczne, ale może bachor miał własną wizję świata, a co za tym idzie, innowacyjne spojrzenie na którąś z mikstur. 

Oczy bolały mnie i nie potrafiłem ustalić, co było tego przyczyną. Migreny miewałem jedynie zimą, a ostatnimi czasy nie nadwyrężałem specjalnie swojego zdrowia, ani nie testowałem żadnych nowych eliksirów, które mogłyby mi zaszkodzić. Pożyjemy - zobaczymy, jak każda zagwozdka i ta zapewne wyjaśni się w najbliższym czasie. 

Gdzieś w połowie lekcji zdecydowałem się rzeczywiście sprawdzić ich testy. Pytań nie było wcale tak dużo, więc wstawienie ocen za osiem arkuszy z odpowiedziami, nie wydawało się jakimś wygórowanym celem. Zgodnie z zamiarem, w pierwszej kolejności sięgnąłem po pracę Pottera. W wakacje musiał ćwiczyć pisanie piórem, bo zazwyczaj jego litery były krzywe i różnych rozmiarów. Często też brakowało im na przykład laseczek, przez co „a” wyglądało jak „o”, a Potter dostawał Trola za nieczytelną pracę. To dopiero były czasy. Cóż, na jego szczęście w zeszłym roku udało mu się mnie przekonać, że jest naprawdę wartościowym człowiekiem i podobne złośliwości z mojej strony nie były już konieczne. Tak, mogę to przyznać głośno: od pierwszej klasy starałem się zrobić wszystko, by usunięto go ze szkoły. Jednocześnie ratując go z każdej możliwej opresji, by jednak nie został wydalony… a raczej, by nie dołączył do szczęśliwego grona umarlaków. Na pierwsze dziesięć pytań odpowiedział bezbłędnie, przy jedenastym, moim zdaniem, zabrakło mu przykładu, który potwierdzałby wystawioną przez niego tezę, iż suszone skrzydła nietoperza można zamienić oczami traszki. Skoro już zdecydował się na taki krok, powinien podać eliksir, w którym taka zamiana miała miejsce. Właściwie ciekawiło mnie, gdzie o tym wyczytał. Nie była to powszechnie udostępniana uczniom informacja, gdyż w szkole uczyliśmy postępować według zasad, a nie upraszczać sobie życie. Ku mojemu - trudno mi się było zdecydować właściwie co czuję - zaskoczeniu… może dumie? Potter dostał swojego pierwszego Wybitnego z eliksirów. Nawet prawidłowo rozpoznał eliksiry po skutkach ubocznych i kolorze. 

Kolejne prace były przykładem nędzy i rozpaczy czarodziejskiego szkolnictwa. Jedynie Draco i Zabini utrzymywali poziom grupy na Powyżej Oczekiwań, reszta to same Trole i Nędzne. Jeżeli z ich miksturami będzie tak samo, mogą być pewni, że na każdej pierwszej z dwóch lekcji - a takich nie mamy jedynie w czwartek - będę robił im podobne testy i zadawał pracę. Dopiero to pokaże mi, kto jest na jakim poziomie. Tak naprawdę nie sztuką jest uwarzyć eliksir, mając przed nosem szczegółowe instrukcje, a pracować z pamięci. Moim zadaniem jest pobudzić ich szare komórki do pracy, nim zginą pod grubymi warstwami kurzu.



3.

― No… ― Odchrząknął. ― Oko jest na głowie, a ogon to… 

― Tak, a cena polotu była zbyt wygórowana, by cię nim obdarzyć, Weasley. Pochodzenie to źródło, w tym przypadku traszka, rozumiesz to? ― W myślach szybko kalkulowałem najbardziej opłacalną dla mnie karę dla tego gówniarza. Nagle wpadłem na genialny pomysł. ― Od przyszłego miesiąca, będziesz codziennie przychodził do tej sali, czyścił wszystkie kociołki