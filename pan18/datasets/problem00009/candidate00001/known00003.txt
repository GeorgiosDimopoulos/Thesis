con orgoglio. Liam rise ancora di più: “Disse l’immortale” lo beffò. “Vuole che l’aiuti a camminare, signore? Sarò il suo bastone per la vecchiaia” continuò, ridacchiando. Zayn lo spinse, richiamandolo come non faceva da tempo con l’epiteto di “ragazzino” al quale Liam reagì con una rigorosa risata. Ora, dopo aver immaginato approssimativamente da quanto tempo fosse in giro per quel mondo, non sembrava più offenderlo la consapevolezza di essere un quattordicenne. “A parte questo, guardandoti sembra tu abbia diciotto anni, massimo venti, è una cosa fichissima!” esclamò. Zayn sorrise compiaciuto, almeno la sua vecchiaia se la portava bene. “Hai altro da domandarmi?” chiese gentile. Liam ci pensò poco. Col tempo aveva conservato un sacco di domande. Di risposte, però, non ne aveva mai avute. “Quel giorno in bagno, c’era assieme a te un cacciatore infernale che voleva prendere Cris, ricordi? Perché la voleva?” Zayn, però, tese le spalle e si irrigidì. Aveva promesso a Liam qualsiasi risposta, ma quella non gli piaceva. “Perché è il loro compito. Noi angeli prendiamo solo le anime meritevoli; quelle da condannare per ciò che hanno fatto in vita, sono condotte nel luogo a loro destinato e i cacciatori sono coloro che le scortano” spiegò brevemente. Liam si accigliò. “Ma Cris non meritava una punizione, lei-” tentò. “Le azioni fatte da voi esseri umani vengono sottoposte a un unico giudice. Il suicidio è il rifiuto del dono più bello di nostro padre, bisognerebbe difenderlo come fosse la cosa più preziosa che abbiamo. Molti, invece, la consumano come fosse la cosa più ovvia. Vivere non è cosa ovvia”. “Ma Cristina subiva dei maltrattamenti, a casa probabilmente nessuno l’ascoltava. Ed era solo una ragazzina, cosa ne poteva sapere lei di questa filosofia della vita? A stento io riesco a comprenderla! Dio non avrebbe potuto tenere conto di questo? Perché punirla? Il suo era un gesto disperato…” Liam si infervorò come se effettivamente Cris fosse finita all’inferno, cosa che ovviamente non era accaduta grazie a Zayn. Ma il solo pensiero che altri avessero potuto fare, invece, quella fine lo mandava al macello. Non era giusto, dono o non dono sprecato. “Liam, non sto dicendo che ci sia del giusto in tutto ciò, ma solo che funziona così. Ammetto di essere d’accordo con mio padre, ma capisco da un po’ di tempo che non può essere tutto così semplice, che non tutto può basarsi su ciò che giusto e ciò che è sbagliato. È una questione di scelta” affermò senza nemmeno pensarci, rievocando un discorso che non era stato lui a fare. Si allarmò, evidentemente sorpreso di pensarla seriamente come suo fratello Lucifero. Liam lo fissò, mentre la rabbia svaniva, e gli sorrise. “Infatti tu l’hai salvata” disse. Zayn annuì, distratto e frastornato. “Zayn?” lo chiamò subito dopo il ragazzo. “Mh?” “Perché hai salvato anche me?” tirò fuori ciò che veramente voleva chiedergli e non ebbe rimorsi. Zayn si fermò sul posto, irrigidendosi più di quanto avesse fatto precedentemente. “È stata una mia decisione” fu evasivo, senza nemmeno guardarlo in viso. Poi ricominciò a camminare, a passo svelto superando il ragazzo che, però, si affrettò nuovamente a raggiungerlo. “Ma perché? Perché io?” Se ci fosse stata una risposta corretta a quella domanda, Zayn sarebbe stato felice di conoscerla. Perché nemmeno lui sapeva il motivo. O meglio, riconosceva che aveva agito per tanti e diversi motivi, ma nessuno, lo sapeva bene, era quello decisivo. Nessuno era una spiegazione sufficiente. “Non lo so” rispose. Liam abbassò lo sguardo, deluso, Zayn stava tornando a fare l’evasivo. “Lo hai fatto anche con qualcun altro, prima o dopo di me?” chiese con sincera curiosità. Zayn s’arrestò una seconda volta. “No” disse a cuore aperto. Liam lo guardò, confuso e desolato per aver posto le domande sbagliate che, inevitabilmente, aveva portato l’altro a chiudersi a riccio. “Ho scelto solo per te” continuò dolcemente. Liam sorrise. “Ed è per questo che ti vedo e sento i fantasmi?” Zayn guardò altrove. “Non lo so, Liam. Se avessi una risposta a tutto questo, saresti il primo a cui lo direi” mentì. Si sentiva malissimo a negargli quel pezzo di verità, ma sapeva di fare il giusto. A volte mentire alle persone a cui teniamo è l’unico modo per salvarle dall’abisso dei nostri sbagli. E allora, in questo caso, possiamo ancora considerarla un’azione sbagliata? Dove cade la bilancia della giusto, in chi si salva grazie a una menzogna o in chi protegge mentendo? Zayn probabilmente non avrebbe mai avuto una risposta e con le sue decisioni sarebbe potuto incorrere in altri sbagli, ma agendo con la consapevolezza di proteggere Liam, era sicuro di farlo per il bene. Liam annuì, “va bene” poi riprese a camminare. Erano ormai vicino casa. Quella camminata si era rivelata essere più intensa di quanto entrambi avessero potuto aspettarsi. Davanti