, po czym spojrzał w niebo. Odnosi wrażenie, że coś jednak było na rzeczy, bo Draco wciąż nie ustąpił, a chłopak zrzekł się do tej pory już pozycji szukającego. Do tego obaj zapewnili sobie wolontariat do końca roku. Może i nie zostało już zbyt wiele czasu, jednak w obliczu zbliżających się egzaminów, to było naprawdę wiele. Przygryzł wargę, wiedząc, że ma ostatnią kartę przetargową, której Malfoy nie przebije, o ile nie zrzeknie się swojego arystokratycznego nazwiska. A tego Harry był pewien, że nie będzie w stanie tego zrobić. 

Wykonał szybki rachunek sumienia i uznał, że jego plany były warte każdego poświęcenia. Nawet zdradzenia się. Co prawda, wówczas można by pomyśleć, że dotychczasowe działanie incognito nie miałoby wówczas większego sensu, jednak chłopak był przekonany, że nim ktokolwiek, w tym sam Snape otrząśnie się z szoku, aukcja zostanie zakończona z pomyślnym dla Harry’ego wysiłkiem. 

― Czy ktoś przebije cenę pana Dracona Malfoya? ― Dyrektor zaklaskał, zapewne uradowany na myśl o tym, jaki wymyślona przez niego aukcja odniosła sukces. Równie dobrze hogwarcki Mistrz Eliksirów mógłby wziąć sobie wolne na przynajmniej kolejny rok, biorąc pod uwagę jaki zbiór eliksirów leczniczych już udało się im zgromadzić. 

Harry wyszczerzył się i poruszył różdżką, usuwając z siebie wszelkie modyfikacje wprowadzone przy pomocy glamour oraz innych zaklęć. 

― Zrzekam się mojej pozycji kapitana drużyny Gryfonów ― powiedział radośnie, patrząc na swojego rywala z szerokim uśmiechem. Tego, co wydarzyło się w następnej chwili, Harry był pewien, że nie zapomni. Początkowo ogłuszająca cisza, a następnie dziki wrzask i pokazywanie jego osoby palcami. Nagle został otoczony przez morze wykrzywionych twarzy, gdy jedni mu gratulowali, a inni robili mu wyrzuty. On sam w tym czasie wyglądał ponad ich ramionami, starając się dojrzeć Snape’a. Kiedy w końcu udało muu się na chwilę uwolnić od rozwrzeszczanego tłumu, zauważył stojącego z boku sceny Snape’a, który wydawał się mieć jakąś zapaść, czy coś w tym rodzaju ― Harry nie był wybitnym znawcą. 

― Fantastycznie! Harry, wylicytowałeś profesora Snape’a za czterdzieści siedem eliksirów drugiego stopnia, siedem trzeciego i cztery czwartego, swoją pozycję w drużynie quidditcha, korepetycje z… ― Ale Harry już go nie słuchał, całą swoją uwagę skupiając na Snapie, który znikał właśnie z jego pola widzenia. 

** 

― Nieeeeeeeeee! 

― Ron, rozmawialiśmy już… 

― Nieeee! 

― Ron, mówiłam ci, że… 

― Nieeeeeeee mogę w to uwierzyć! ― Ron po raz kolejny potrząsnął Harrym tak mocno, że ten uderzył głową o ścianę za sobą. Uznał jednak, że bezpiecznie jest pozwolić przyjacielowi wyżyć się na jego skromnej osobie, niż miałby zacząć biegać po szkole, dzieląc się z każdym, kto nie chciałby go słuchać, jak to jego najlepszy przyjaciel w końcu zwariował. 

― Ron, to nic nie zmienia. 

Chłopak spojrzał na niego komicznie wielkimi oczami i po raz kolejny nim potrząsnął. 

― Jak to nic?! Jak to nic?! 

― Normalnie, Ron. Wszystko będzie jak dawniej, z tym że to nie ja będę prowadził treningi. 

― Ale Harry! Ty nawet nie chodzisz na jego zajęcia! 

No właśnie. W tym leżało sedno sprawy ― mężczyzna uznał po wojnie, że skoro wraca na swoje stanowisko, to należy mieć “wybitny” w wynikach z SUMów i nawet dyrektor nie był w stanie interweniować. Gdyby nie to, Harry miałby znacznie więcej okazji do złapania szlabanu i może co któryś odbywałby się w lochach, a nie pod czujnym okiem Filcha, jak to miało miejsce, ilekroć już udało mu się sprawić, by jakiś nauczyciel nakrył go na szwędaniu się po ciszy nocnej. Nagle te wszystkie szlabany z poprzednich lat wydały mu się mistrzostwem świata i począł namiętnie zastanawiać się nad tym, co musiał zrobić, by takowe otrzymać. Teraz jednak, po pewnym incydencie sprzed kilku miesięcy, Harry’emu nie udało się to ani razu. Był zbywany przez mężczyznę na korytarzach, nie wpuszczony do komnat ani sali lekcyjnej. Mało tego, Harry był pewien, że drzwi dodatkowo były obłożone magicznymi osłonami, bo czego nie próbował, nie działało. 

― Dziękuję, Ron, że mi o tym przypomniałeś! A teraz puść mnie, bo muszę iść załatwić formalności dotyczące terminu naszego pierwszego spotkania. ― Harry już przebierał na nie nogami. Wbrew tego, co powszechnie myślano, nie miał zamiaru wykorzystać Snape’a do nauki, bez względu na to, jak ogromną wiedzą mężczyzna dysponował. Nie; póki co miał już obmyślony plan na spędzenie z nim wieczoru i bynajmniej nie obejmował on rozmowy o szkole. Coś dużo ważniejszego zaprzątało mu głowę. Coś, co zamierzał wyjaśnić. 

― Jak tam chcesz. Żeby nie było, że cię nie ostrzegałem! 

Hermiona odciągnęła od Harry’ego Rona, rzucając chłopakowi przepraszające spojrzenie przez ramię. Potter uśmiechnął się do niej, myślami będąc już daleko. 

** 

― A więc, Harry… ― Dyrektor spojrzał na niego, radośnie zacierając ręce. ― Wszystko zaplanowane? 

Zaskoczony chłopak opluł się właśnie pitą herbatą. Skąd ten całe życie manipulujący starzec mógł wiedzieć, co się działo?! Nagle sprezentował sobie mentalnego kopa. 

― Pan to wszystko zaplanował! ― wykrzyknął wskazując na mężczyznę palcem; zupełnie nie przejmował się rozlewaną wokół herbatą. ― Nie mogę w to uwierzyć! 

― Och, Harry, to nic nadzwyczajnego, doprawdy. Może i wciąż jesteś niewinnym dzieckiem… 

― Zamordowałem Voldemorta! 

― … a profesor Snape nie powinien