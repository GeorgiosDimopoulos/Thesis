z pokojami do wynajęcia, który znajdował się na końcu wioski. Sam co jakiś czas zerkał do tyłu, kontrolując sytuację — sprawdzał stan piekarnika oraz klatki z kogutem. Jak do tej pory wszystko było w porządku, ale coś się mogło stać w każdej chwili. Piekarnik rzecz martwa, raczej nic samochodowi nie zrobi, ale jakby ptaszysko zaczęło coś odwalać, to Dean chyba obciąłby mu łeb na miejscu i nie mieliby przynęty na syrenę.
      Dean włączył Zeppelinów i cicho podśpiewywał razem z wokalistą, a Sam przyłapał koguta na tym, że kiwał się rytmicznie w takt muzyki. Zmarszczył brwi, a kogut zerknął na niego, zdębiał i momentalnie znieruchomiał.
      — Sammy — rzucił nagle Dean, a Sam odwrócił się do przodu i zaczął obserwować koguta w lusterku wstecznym. — Poszukaj w dzienniku taty, co jeszcze może żyć w wodzie.
      Sam sięgnął do schowka i wyjął zeszyt, po czym zerknął w lusterko. Ptak znów się kiwał.
      — Czy ten kogut nie wydaje ci się jakiś DZIWACZNY? — spytał na głos, otwierając dziennik.
      Dean zerknął do tyłu i spojrzał na gibającego się koguta.
      — Ha! — krzyknął. — Młody wie, co dobre. Co nie, Adaś? — Kiwnął na ptaka głową.
      Sam patrzył na Deana z niedowierzaniem, gdy ten przekręcił się do przodu i pogłośnił muzykę.
      — ADAŚ? — spytał.
      — No Adaś — potwierdził Dean i błysnął zębami. — Adam w sensie, nasz kogut. A po wszystkim zrobimy sobie z niego kotlety.
      No i mniej więcej tak przedstawiało się życie z Deanem, jeśli spytacie Sama. Kupuje piekarnik, po czym wozi go ze sobą na tylnym siedzeniu, kumpluje się z nie swoim kogutem w klatce, któremu nadaje imię Adam (??? — reakcja Sama) i którego planuje zjeść, oraz twierdzi, że syreny płacą rachunki za wodę. Sam czasami naprawdę, naprawdę chciałby wrócić na uczelnię.

***

      Klatka z Adamem stała na środku stolika w wynajętym przez nich pokoju i czekała razem z Deanem i Samem na północ, kiedy to mieli wybrać się nad jezioro, by zastawić pułapkę na syrenę. Sam przejrzał dziennik taty i znalazł tam informację o słowiańskich stworach zwanych rusałkami, które ukazywały się blisko zbiorników wodnych o północy, ale tylko w czasie pełni. Jeżeli dzisiejszej nocy pułapka nie zadziała, będą musieli zaczekać tydzień na pełnię i spróbować ponownie.
      — Adam, co teraz puszczamy? — spytał Dean, spoglądając na koguta i trzymając w prawej dłoni płytę Led Zeppelin, a w lewej Metalliki.
      Kogut łypnął na niego nierozumiejącym spojrzeniem, po czym przekrzywił głowę w prawo.
      — A, czyli klasycznie, Zeppelini — ucieszył się Dean i wsadził płytę do magnetofonu.
      — Masz zamiar zrobić kotlety ze swojego kumpla? — zapytał Sam, patrząc, jak Dean sypie Adamowi do klatki trochę ziarna, które dostali od pana Thompsona.
      Kogut podziobał nieco jedzenie i pogibał się chwilę do taktu muzyki.
      — Ma dobry smak, jeśli chodzi o muzykę — oświadczył Dean — więc i sam musi dobrze smakować.
      — Boże, jakie to było suche — wymamrotał Sam i pokręcił głową, ale Dean spojrzał na niego z uśmiechem.
      — I tak wiem, że kochasz moje żarty — powiedział. — Poza tym to tylko kogut. Nie jest przecież naszą rodziną czy coś.
      Z tym Sam nie mógł się kłócić — wyobraził sobie nawet kombinację genów ludzkich i kurzych pod postacią Deana z piórami i wolał porzucić ten temat.
      Kogut dziobał ziarno w rytmie piosenek Zeppelinów.

***

      Skradali się pomiędzy drzewami rosnącymi obok jeziora. Dean trzymał klatkę z kogutem Adamem, a Sam modlił się, by ptaszysko nie zaczęło gdakać, bo zaalarmowałoby syrenę i nici z elementu zaskoczenia. Dean wreszcie postawił przedmiot na ziemi, wcześniej usypując tam krąg z soli, i obaj zaczęli cofać się, by zniknąć wśród krzaków i obserwować sytuację.
      — Pięć minut do północy — szepnął Sam, a brat kiwnął głową.
      Mieli ze sobą żelazną maczetę do obcięcia głowy potwora i worek z solą, tak na wszelki wypadek. Czas mijał i mijał, a kogut jak stał w klatce, tak stał; nic się nie działo. Na tafli jeziora nie pojawiała się ani jedna zmarszczka. Sam zerknął na zegarek.
      — Dwanaście po — zakomunikował. — Zmywamy się?
      Dean kiwnął głową i wcisnął mu broń w ręce, po czym ruszył po Adama. Będą musieli wrócić tu za tydzień i sprawdzić, czy spotkają rusałkę.

***

      — Rusałki jedzą kury? — spytał Dean następnego dnia, siedząc na łóżku i rzucając ziarnami w kierunku klatki.
      Sam początkowo próbował go powstrzymać, ale dał sobie spokój. Kogut i tak łapał prawie każde ziarenko w locie.
      — No właśnie nic tutaj o tym nie ma — odparł, wertując dziennik taty. — Ale jest informacja o tym, jak je zabić.
      Dean wyprostował się i przestał rzucać ziarnem.
      — To stworzenia wodne, więc boją się ognia — kontynuował Sam. — Wystarczy rzucić w nie jakąś pochodnią i całe spłoną.
      — Dobra, usmażymy gadzinę — zakomunikował Dean. — A potem to samo zrobimy z Adamem.
      — DEAN, TY PSYCHOPATO JEDEN — powiedział z naciskiem Sam, zamykając zeszyt z trzaskiem.
      Dean tylko wyszczerzył się i puścił Samowi oczko. Najwyraźniej miał w sobie jak dotąd nieodkryte pokłady sadyzmu, z którymi Sam będzie się musiał prędzej czy później zmierzyć. Ale na razie odsunął się na bezpieczną odległość od brata i wrócił do przeglądania dziennika, a Dean do rzucania ziarnem.
      Tymczasem kogut wsadził łeb między