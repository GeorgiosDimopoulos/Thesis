spojrzała na niego wzrokiem, którym nie poszczycił by się nie byle jaki bazyliszek. Hale zaśmiał się. Gniew Lydi nie robił na nim wrażenia, przeciwnie, bawił go. Mało tego, znał jego podłoże i cieszył się nim. Dziewczyna od początku była narzędziem w jego rękach. Wybudzenie jej talentu również miało przysłużyć się jego planom. I póki co doskonale wprowadzała go w życie. Stiles stanowił dla Petera zagrożenie. Był silniejszy niż mężczyzna się tego spodziewał, mało tego miał jak mało kto ogromny wypływ na innych. Był to ten rodzaj niewymuszonej perswazji, której wilkołak nigdy nie był w stanie opanować.



- Wiesz, że jest sposób by to zmienić - zauważył i uśmiechnął się pod nosem. Widział to w jej oczach, kiełkowało to w niej od dawana i teraz wystarczyło jedynie podlać rzucone wcześniej ziarenko by to wykiełkowało w piękną, nieokiełzaną i czystą energię.



- Jak? - zapytała Lydia zerkając na niego z zainteresowaniem.



- Wsłuchaj się w siebie samą, wszystkie odpowiedzi skrywają się w twojej głowie - odpowiedział Peter i pociągnął łyk szkockiej. Mógł sobie wyobrazić jak Szepty sączą w tej chwili w głowę dziewczyny przeróżne możliwości. Nikt nie zdawał sobie z tego sprawy, ale odkąd obudził jej zdolności należało zacząć się bać, bo wyrwane spod jarzma, uwolnione i zdolne po powielania się zarażały umysł dziewczyny, tak, że zatracała ona granice między dobrym a złym, właściwym a nie właściwym, przyjacielem a wrogiem. Hale uśmiechnął się do siebie. Nie ma lepszego sposobu na wojnę, niż walka rękami pozornie niewinnych.


 

***

 

Zabij. Lydia zacisnęła powieki. Zabij. Ciche, penetrujące słowa przeszywały jej świadomość wciąż od nowa i od nowa. Były jak bzyczenie natrętnego owada, który z jednej strony był zbyt szybki by go zabić, z drugiej zaś dziewczyna wcale nie była przekonana, czy gdyby nadarzyła się okazja rzeczywiście by to zrobiła.

Zabij. Lydia otworzyła oczy. Zabij. Decyzja została podjęta, a plan powoli rodził się w jej głowie. Był dobry, naprawdę dobry. Stiles był zbyt mocno zapatrzony w nią by zdać sobie z czegokolwiek sprawę. To będzie łatwiejsze niż myślała. Wystarczyło rozruszać maszynerię, cała reszta miała wykonać się sama.

Zabij. Lydia wygięła plecy w łuk. Zabij. Seks był doskonałym narzędziem, które umiejętnie użyte otwierało drzwi do nieomal każdego sejfu. Jej celem było odsłonić Stilesa, wyeksponować go. I udało jej się to. Zarumieniony, jęczący jej w ucho mężczyzna nawet nie spodziewał się tego co miało się stać. Tak niewinny, tak naiwny.

Zadanie wykonane. Lydia poniosła się z łóżka. Zadanie wykonane. Odwróciła się plecami do leżącego na łóżku ciała. Nie chciała patrzeć jak materac pęczniał pod wpływem wsiąkającej w niego krwi. Twarz Stilesa była tak spokojna, tak blada, jakby odsypiał dzikie harce, i tylko oczy skryte pod powiekami były rozszerzone niedowierzaniem. Mężczyzna nie miał nawet czasu się bać.

Zabiłaś. Lydia cicho zamknęła ze sobą drzwi. Zabiłaś. Nie słyszała krzyku Szeryfa. Jej głowę wypełniały dumne i zadowolone Szepty, powtarzające w kółko, że jest wyjątkowa, że dokonała właściwego wyboru, że nie było innego, bo Stiles ich zdradził, Stiles nie był ich godny. Stiles musiał umrzeć. Uśmiechnęła się lekko, delikatnie pocierając kark.

Tak, Stiles nie żył, a ona w końcu czuła się wolna.

 

***

 


Stiles pociągnął potężny łyk piwa i rozejrzał się po pozostałościach po dawnym domu Haleów. To było ich stałe miejsce spotkań, chociaż zimą czy podczas deszczu potrafiło im pizgać jak cholera, chociaż w zasadzie, chyba tylko jemu. Jego towarzysz wydawał się być zupełnie niepodatny na rzeczy tak trywialne jak pogoda. Cholerne wilkołaki, w nich wszystko było lepsze. Nadludzie, a jednak... Spojrzał na siedzącego obok Dereka. Mężczyzna trzymał w rękach własną butelkę i wodził ręką po szyjce. W tej chwili, tu, z nim, wydawał się bardziej ludzki niż gdy przebywali w większej grupie. Stiles uśmiechnął się lekko. Haleowie mieli chyba jakąś magiczną zdolność przybierania tak wielu masek, że nie można było się czasem połapać kiedy byli sobą, a kiedy byli tym innym sobą. Stilinski długo uczył się widzieć, a nie tylko patrzeć, by w końcu pewnego dnia zdać sobie sprawę, że spogląda na człowieka a nie na jego maskę. Teraz, bardziej niż wtedy rozumiał, jak cennym darem został obdarzony. Zyskać zaufanie wilkołaka to jak otrzymać życie wieczne przed śmiercią.



- Moje życie jest żałosne - jęknął żartobliwie Stiles. - Ostatni raz byłem w kobiecie zwiedzając Statuę Wolności.


Derek parsknął rozbawiony i przechylił swoją butelkę upijając kilka łyków.


- Cóż za obrazowe porównanie - zaśmiał się. - Ale wiesz, że seks z mężczyzną nie różni się znów aż tak bardzo. I to dziura i to dziura.



Ręka Stilesa zatrzymała się w połowie drogi do ust, trzymana w niej butelka zadrgała a po chwili mężczyzna parsknął śmiechem.



- Jakież to barbarzyńsko dosłowne Hale. Za grosz w tobie wrażliwości.



- Jestem wilkołakiem, czego innego się po mnie spodziewasz? - zapytał Derek unosząc brwi.



Stiles przewrócił oczami i spojrzał na niego. Uśmiechnął się, w sposób, który przeznaczony był tylko dla osób wyjątkowych i jedynych w swoim rodzaju. W sposób, który nie tak znowu wiele osób miało przyjemność zobaczyć, a jeszcze mniej miało okazję obserwować jak pewien Hale go odwzajemnia.


 

***

 

Każda akcja pociąga za sobą pewne konsekwencje. Tym rozleglejsze i bardziej niszczące im niebezpieczniejsza i zepsuta jest sprawa, która się z nią wiąże. Scott do teraz nie potrafił