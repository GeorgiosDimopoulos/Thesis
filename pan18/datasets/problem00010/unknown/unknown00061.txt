il libro venne consegnato alla ragazza che lo rigirò più volte tra le mani e poi lo posò sulle ginocchia continuando ad accarezzarlo.

- A Harry James Potter lasciò il Boccino d’oro della sua prima partita di Quidditch e la spada di Godric Grifondoro, conquistata al suo secondo anno ad Hogwarts. - e consegnò il boccino al Prescelto. La piccola palla dorata era ancora avvolta in un fazzoletto e riluceva sotto i raggi del pallido sole che entrava dalle finestre.

- E la spada? - domandò Hermione, vedendo che il Ministro non accennava a consegnarla.

- Non possiamo consegnarla al signor Potter. - rispose il Ministro.

- Cosa? Ma è di Harry. È sua di diritto. - intervenne Lily.

- Mi dispiace. Ma la sua attuale collocazione è sconosciuta. - spiegò.

Ron aggrottò le sopracciglia – La spada è scomparsa? – chiese.

Il Ministro annuì.

I quattro ragazzi si guardarono e sospirarono.

- E infine a Marion Lilian Evans lascio il mio Spioscopio perché possa aiutarla a svelare inganni e malefatte e una Giratempo perché possa trovare nel tempo ciò che davvero vuole. - il Ministro consegnò i due oggetti a Lily che li osservò attentamente per qualche secondo.

Quando alzò nuovamente lo sguardo il Ministro si era alzato in piedi. I quattro ragazzi fecero lo stesso, lo salutarono e tornarono a sedersi sul divano.

Lì stettero in silenzio. Continuando ad osservare gli oggetti che Silente aveva lasciato loro. Forse lui lo sapeva già.

Sapeva già che loro ne avrebbero avuto bisogno, prima o poi.

Lily si chiese a cosa potesse servirle una Giratempo. Il Ministero le aveva ritirate tutte, era troppo pericoloso intromettersi nel tempo. In ogni caso, era qualcosa che le avrebbe ricordato Silente, perciò se la infilò e la nascose sotto la maglia. Averla con sé, sarebbe stato come portare il preside sempre accanto al suo cuore.

Durante il matrimonio di Bill e Fleur, i Mangiamorte attaccarono. Lily sapeva che sarebbero arrivati, ma non aveva potuto dire nulla ai suoi amici o la copertura sarebbe saltata. L’unica cosa che poté fare, fu, come concordato con i Mangiamorte stessi, combattere.

Quando i seguaci di Voldemort fecero irruzione sotto il gazebo, lei si assicurò prima di tutto che Harry, Hermione e Ron fossero al sicuro e che fossero riusciti a scappare e poi corse in aiuto di Remus, Sirius e i suoi zii.

Dopo un’ora di combattimenti ininterrotti, tutti i membri dell’Ordine raccolsero in fretta le loro cose e fuggirono il più lontano possibile da lì.

 

Il primo settembre, Lily raggiunse Draco alla stazione di King’s Cross. Con Harry, Hermione e Ron aveva concordato, al matrimonio di Bill e Fleur, che sarebbe tornata ad Hogwarts e che li avrebbe aiutati dall’interno. Da quel giorno, però, Lily non li aveva più visti né sentiti. Scriversi era pericoloso, come lo era mandare dei Patronus. Perciò avrebbe aspettato, l’avrebbero contattata loro appena avessero potuto.

Durante il viaggio verso la scuola, i Mangiamorte salirono sul treno a controllare i passeggeri. Naturalmente Harry Potter non era tra loro. Delusi, avevano scortato L’Hogwarts Express fino alla stazione di Hogwarts.

Lei, Neville, Ginny e Luna stavano seduti in uno scompartimento.

- Chissà cosa ci aspetta con Piton come preside. - cominciò il ragazzo.

Lily scrollò le spalle.

- Dobbiamo reclutare più membri che possiamo. – propose Ginny parlando a bassa voce. – Creeremo un nostro Ordine e tenteremo di sabotare i tentativi dei Mangiamorte di sottometterci. –

- Sì, ma prima dobbiamo trovare un posto dove nasconderci. – constatò Lily, quella di un gruppo per la Resistenza non era una brutta idea. Ma non potevano fare tutto alla luce del sole. I Mangiamorte li avrebbero puniti severamente se l’avessero scoperto.

Tutti annuirono.

- Comunque, ci terremo in comunicazione con gli altri membri dell’Ordine tramite la radio. Se credono di poter vincere si sbagliano di grosso. – affermò Neville. Nell’ultimo anno era cresciuto molto, non solo in statura, ma anche mentalmente: sarebbe stato pronto a morire per qualcuno, se ce ne fosse stato bisogno, cosa che prima, Lily era certa, non avrebbe fatto.

Anche se, in fondo, tutti erano cambiati. E tutto perché erano stati costretti a farlo per sopravvivere.

Anche la scuola era cambiata. I Mangiamorte ne avevano ormai il controllo. Piton era diventato preside ed era stato costretto da Voldemort a nominare Amycus Carrow professore di Difesa contro le Arti Oscure e la sorella Alecto, docente di Babbanologia. Nonostante le scelte che era stato costretto a prendere, il padrino non era cambiato di una virgola. Avrebbe protetto gli studenti, Harry e Lily senza esitare. Per questo Lily e Severus aveva no concordato che per tutto l’anno scolastico avrebbero seguito da vicino le imprese del trio e, se ci fosse stato bisogno, li avrebbero aiutati, senza naturalmente far saltare la copertura.

 

Il primo giorno di scuola il preside convocò la figlioccia nel suo ufficio.

- Volevi vedermi Severus? – gli domandò lei, chiudendosi la porta dell’ufficio alle spalle.

- Sì. – l’uomo insonorizzò la stanza e sigillò la porta. – Devi ancora raccontarmi ciò che hai visto nella villa del Signore Oscuro. – spiegò, non si