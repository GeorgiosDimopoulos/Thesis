attentamente appoggiato a una parete.Ma il soccorso giunse in modo inaspettato. Ponendosi accanto a James, Orion prese la parola «La colpa è mia Severus »James lo guardò, smarrito. Sebbene fosse d’accordo sulla responsabilità dell’accaduto, l’idea di un Serpeverde, e quale Serpeverde, che interveniva in suo favore lo inquietava talmente da farlo agitare. Per non parlare dell’effetto di quella mano che, non vista, gli strinse brevemente il polso.Un’occhiata fulminante bloccò poi qualsiasi velleità di autodifesa. James non avrebbe saputo dire se bruciava più quello sguardo o quella mano, che sentiva sulla pelle anche attraverso la stoffa. Si limitò ad allontanarsi di un passo, liberandosi di quei contatti imbarazzanti.«Non li avrei mai messi in pericolo, nessuno di loro… Se non fossimo già in pericolo… Tutti» Le parole di Orion scesero gravi nel silenzio della stanza.Albus lo fissò. Istintivamente James e Rose si strinsero al ragazzo, attirandolo un po’ in disparte, come per proteggerlo.Sirius scattò, e in piedi accanto a Severus interrogò Orion con lo sguardo, invitandolo a continuare con un secco cenno della testa.«Ho sbagliato. – Orion affrontò gli occhi scintillanti di Black – Non dovevo permettere che Scorpius usasse la magia fuori di Hogwarts… Ha solo quindici anni…» Scosse la testa, poi tornò a guardare Severus «Il Ministero ha rilevato la sua Traccia…»Sirius sopirò di sollievo. Il Ministero… Il pericolo che un ragazzino fosse espulso gli sembrava il meno. Se poi quel ragazzino si chiamava Malfoy… un’espulsione poteva rivelarsi un vantaggio per tutti gli altri.Quasi che avesse indovinato i suoi pensieri, Orion lo fissò di nuovo. La confessione che si accingeva a fare non sembrava averne scalfito l’arroganza. «E comunque. Era solo questione di tempo… - aggiunse bruscamente – per quanto ancora… Non ci siete solo voi due nella Foresta!»Sirius spalancò la bocca per parlare, Severus artigliò i bracci della poltrona. «Continua» disse con voce bassa.«Le… strane frequentazioni di Scorpius sono giunte anche all’attenzione di altri… Maghi che da anni vivono nell’ombra, in attesa di riscatto. Siamo stati seguiti… E ora altri sanno… Di voi, del fatto che siete sopravvissuti. Persone pericolose, come il nonno di Scorpius…»«Malfoy?!» urlò Sirius.In quel momento, quasi in risposta a quel nome, un piccolo schianto ed un fruscio furono avvertiti dietro la pesante porta. Tutti i maghi presenti, compresa Rose, sfoderarono la bacchetta. Tutti tranne Orion.Molto tranquillamente il giovane Mago si diresse alla porta, e aprendo mormorò «Posso sapere cosa fai?»Lo smilzo ragazzino che districandosi dal mantello fece il proprio ingresso era un vivace groviglio di contrasti. Il nero del mantello e dei vestiti, i capelli biondissimi, quasi bianchi. Il sorriso abbagliante e sfrontato e gli occhi chiari, di un grigio che sfumava in altre tonalità.Rivolse quegli occhi intorno, valutando se dovesse anch’egli sfoderare l’arma.Albus fu il primo ad abbassare la propria, riconoscendo il ragazzo che, a causa delle ben note vicende paterne, molti a scuola indicavano come il suo rivale.I due fino ad allora si erano in realtà ignorati, soprattutto per una scelta di Scorpius, che rifuggiva qualsiasi cosa o persona che avesse anche solo un vago bagliore rosso e oro.E così fece di nuovo, eludendo l’attento esame di Albus, e concentrandosi su Orion. I suoi occhi chiari si accesero di affetto. «Troppo generoso prendere tutta la colpa, fratello Serpeverde… Mi avevi chiesto di non seguirti»«Ti dovevo pietrificare- sbottò Orion con una smorfia divertita – non c’è altro modo per fermarti…»Sirius era un po’ a disagio. Tutta quella confidenza con un Malfoy… E l’amicizia, tra loro… Sirius ne conosceva bene le manifestazioni, e che Merlino lo fulminasse se quei due strani Serpeverde non erano davvero amici, amici fraterni come un tempo erano stati i Malandrini. Il suo sguardo corse a Severus, che ora era in piedi accanto a lui e aveva lentamente riposto la propria bacchetta. La maschera del suo volto era tornata impassibile, ma Sirius avrebbe giurato di avervi intravisto un impercettibile sorriso.

Anche James studiava attentamente i due giovani maghi vestiti di nero. Li valutava come avrebbe fatto con due strane creature magiche della foresta. Quelle loro incredibili reazioni… Incredibili per due Serpeverde. Possibile che ridessero tra loro, che fossero complici e divertiti e un po’ ribaldi come… sì, insomma, come due Grifondoro?Lo sguardo correva dall’uno all’altro, dal fragile biondino che sorrideva intrepido al bruno mago dalla voce vellutata, che ora descriveva a Malfoy tutte le possibili reazioni di Minerva McGonagall, le punizioni più o meno terribili che sarebbero seguite alla loro notturna avventura nella Foresta.Rose, rincuorata, aveva lasciato il braccio di James e tirandosi dietro Albus si era presentata timidamente al fianco di Orion.Sorrise gentilmente a Scorpius, porgendogli la mano per la prima presentazione ufficiale in cinque anni di scuola.Il giovane Malfoy osservò per un attimo la delicata manina, poi con una smorfietta impudente allungò la propria per un breve contatto.Albus, che non aveva smesso di studiare il Serpeverde, porse a sua volta la mano. Distogliendo rapidamente