si è trascinato in altre giornate tutte uguali, spingendo in un angolo della sua mente qualsiasi decisione sul futuro. Ha scritto un gufo ai figli e la risposta è arrivata presto, con notizie fresche dalla Francia e perfino i saluti di Fleur. Eppure il sorriso non è tornato.
Neanche la notizia ricevuta a lavoro, una rinnovata offerta di partire per il mondo, sembra una prospettiva allettante. Bill sa che il malessere è dentro di lui, sa che viaggiare – fuggire – non scaccerà nessuno dei fantasmi che si porta dietro.
La verità Bill la conosce bene, ne può scorgere i bordi frastagliati con gli occhi della mente, ma non vuole prenderla in considerazione. Meglio qualsiasi bugia all'idea che stia pensando davvero a lui.
A Teddy. Ai suoi capelli, alle sue mani, ai suoi occhi. A quel gesto, le dita che scorrono fra le ciocche, e a quell'istintivo portarsi il pollice fra le labbra nei momenti di riflessione.
No, non deve pensarci, non deve lasciare che quella verità prenda il sopravvento. Anche se l'ha tormentato e provocato e perseguitato.
Ora è sul divano, un bicchiere stretto in pugno, l'aria stanca. Ha smesso di lottare, si è arreso. Alla vite, alla quotidianità, alla monotonia, all'infelicità.
I tuoni si fanno più forti, illuminando per brevi istanti tutta la sala, prima di spingerla nuovamente nel buio. Battono con forza, ancora e ancora. Finché Bill non si rende conto che non sono solo i tuoni, ma che c'è qualcuno alla sua porta.
Così si alza, e non può impedire ad un'assurda speranza di farsi spazio.
Dev'essere Ted.
Voglio che sia Ted.
Non riesce neanche a scacciare quei pensieri, non riesce ad imporsi una recita, e spalanca la porta con forza.
Lì, ricurvo sotto il peso della pioggia, bagnato fino alle ossa, c'è proprio chi Bill voleva ci fosse.
“Ted.”
Il ragazzo non lo lascia parlare. Si avventa su di lui, stringendolo fra le mani gelide, baciandolo con forza, con disperazione, come se contasse solo quel momento, solo quel gesto estremo.
È un bacio che soffia nuova vita in Bill, che lo anima di un rinnovato calore nonostante la stretta di Teddy sia umida e fredda.
L'ha desiderato. Senza dubbi, ormai, senza incertezze. Anche se non riesce a spiegarselo, né a dargli un senso.
Continuano a baciarsi, sempre più avidi, come se i baci si alimentassero da soli, pretendendo da loro ancora più passione, ancora più follia. Respirano a fatica, in brevi ansiti, prima di riprendersi labbra e lingue e denti e anima.
Bill si sente esplodere, mille frammenti che volano per tutta la stanza in una magia che non gli sembra di aver mai conosciuto.
È Teddy ad interrompere quel momento, per tentare di parlare in un sussurro, lasciando fra i loro visi solo un filo d'aria.
“Io...”
Sono entrambi sconvolti, scossi e tremanti. Bill tenta di riprendere il controllo, di lasciare spazio alla razionalità.
“Dovresti asciugarti.” dice, come se non si fossero appena abbandonati al più assurdo dei desideri.
Cerca la bacchetta e, quando la trova, asciuga i vestiti di Teddy con un tocco veloce. Poi illumina la stanza accendendo tutte le candele. Il ragazzo sorride, passandosi nuovamente la mano fra i capelli. Bill coglie il rosso cupo che li anima e finalmente riesce a dar loro un significato.
Desiderio.
Il silenzio diventa improvvisamente troppo pesante e Bill vuole solo trovare il modo di spezzarlo con una frase qualunque. Quelle che escono, però, sono parole che non vorrebbe pronunciare.
“Non doveva succedere.” dice.
E Teddy si rabbuia, subito seguito dai suoi capelli che si tingono di un blu che sfuma nel nero. Resta qualche istante chiuso in se stesso, facendo emergere quanto quelle parole abbiano colpito e ferito. Improvvisamente, però, le ciocche si animano di arancione e lo sguardo del ragazzo si alza su Bill, luccicante di rabbia.
“Credevo che tu... mi hai baciato e credevo avessi capito! Credevo avessi capito e avessi solo bisogno di tempo! Tutti quei discorsi, volermi vedere felice anche se non sono chi credi, è tutta una bugia?! Sono questo, eccomi! Vuoi ancora vedermi felice? Anche se fra tutti i maghi sulla faccia della terra io voglio te?! Anche se non ho fatto altro che pensare a quel bacio e a come tutto abbia un senso, ora?”
Teddy riprende fiato, i pugni stretti si rilassano appena un poco quando finisce di parlare.
Bill, invece, è pietrificato sul posto. L'esplosione di Teddy, tanto carica di sentimento, arriva dritta al suo cuore e il battito accelera, il sangue scorre velocemente, la testa si alleggerisce.
In due falcate è nuovamente vicino al ragazzo e lo sta nuovamente baciando.
Che tutto il resto sparisca.
Non importa. Non importa più nulla che non sia questo.

Si sono baciati a lungo, persi nell'incastro che creano quando entrano in collisione. E poi sono finiti di sopra, in camera da letto, sulle coperte, a stringersi in un modo nuovo. Corpo contro corpo, anima contro anima.
Non che i dubbi siano scomparsi,