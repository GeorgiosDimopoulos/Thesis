, a poszukiwanie go to jedynie przykrywka.

- Nasza córka mu ufa. - Wyrwany z zamyślenia spojrzał na kobietę i uśmiechnął się ironicznie.

- Nasza córka zaufa każdemu, kto da jej lizaka.

Hermiona wybuchnęła śmiechem. Ron nawet nie zdawał sobie sprawy z tego jak bardzo podobnym stał się do tego, komu tak bardzo nie ufał. Siedzieli w ciszy każde zatopione w swoich myślach. Ona myślała o przyszłości, o tym jak wielki zawód sprawi im nieodnalezienie go. Czy zwycięstwo wciąż będzie tak wspaniałe i ważne, dla świata czarodziejów, dla nich? Być może to zbyt wielka cena. W każdej wojnie kartą przetargową jest ludzkie życie, z tą tylko różnicą, że to życie wielu ludzi a nie jedno, poświęcone i rzucone na arenę i pożarcie przez wygłodniałe lwy. On myślał o przeszłości, o tym jak wspaniale było być dzieckiem. Nieświadomym i nie posiadającym wiedzy o tym co dobre a co złe. W ogóle, czym jest owo dobro i zło w obliczu sytuacji z jaką się zetknęli. Czy dobrem jest zwycięstwo okraszone śmiercią a złem jest porażka przypieczętowana życiem? Czy nie walczono o życie i dla życia a nie przeciwko życiu?

Każde z nich było tak pochłonięte własnymi myślami, że nie zwrócili uwagi na kominek, który rozbłysnął zielonym płomieniem za ich plecami. Wyłoniła się z niego postać ubrana w długą czarną szatę i ciemne buty. Jedynym jasnym elementem była przydługa grzywka wystająca spod kaptura.

- Wujek – krzyknęła mała dziewczynka, która pojawiła się w drzwiach, zwracając tym samym uwagę na przybysza.

- Łatwo was zaskoczyć – zauważył mężczyzna wykrzywiając wargi w ironicznym uśmiechu i biorąc małą na ręce. - I zabić.

- Tylko tchórz celuje innym w plecy – odciął się rudowłosy.

- Sugerujesz coś Weasley? - Draco uniósł brwi i spojrzał na niego wyzywająco.

- Panowie – przerwała Hermiona spoglądając wymownie to na jednego to na drugiego. Ron posłał kobiecie nieprzychylne spojrzenie, bo jej wtrącenie się sprawiło, że przegrał tą potyczkę słowną. Blondyn posadził małą na fotelu i zdjął szatę po czym przewiesił ją przez oparcie. Został w białej koszuli i czarnych spodniach ze srebrną sprzączką w kształcie węża, którego oczy były szmaragdowe.

- Nie zaproponujecie gościowi nic do picia? - zapytała sadzając małą na swoich kolanach. Ta od razu zaczęła bawić się guzikiem od jego mankietu. Gdy już udało się jej go rozpiąć zaczęła podwijać rękaw okazując Mroczny Znak, symbol dawnej władzy Voldemorta nad jego posiadaczem. Ron wzdrygnął się odruchowo.

- Czego się dowiedziałeś? - zapytała Hermiona stawiając przed nim kubek herbaty i wracając na swoje miejsce.

- Niewiele. Był w tamtej kamienicy, ale przybyłem zbyt późno by go zastać.

Kobieta zasępiła się, miała nadzieję, że ta informacja będzie przełomowa i wreszcie odnajdą Harry'ego. Jemu jednak zawsze udawało się umknąć przed nimi i zakopać jeszcze bardziej w świat, który oni znali coraz mniej i mimo iż sama wywodziła się z mugolskiej rodziny jej wiedza o nim nie była aż tak obszerna.

- Coś jednak wiesz – zauważył Ron przeszywając Draco spojrzeniem. Czuł się zazdrosny o swoją córkę, która wyraźnie go uwielbiała i mimo iż jej wujkiem nie był tak go traktowała. Co gorsza on również nie miał problemów z adorowaniem jej. Dotychczasowe wyobrażenie Rona, że ex-ślizgon jest pozbawionym serca sukinsynem nagle legło w gruzach.

- Owszem ponoć można go znaleźć w jakimś „Speed”, tylko nie mam pojęcia co to jest.

- To klub nocny, tyko nie rozumiem co Harry miałby robić w takim miejscu – powiedziała Hermiona.

- To do niego nie podobne – zauważył Ron.

- Nie zapominaj Weasley... Ronaldzie, że my już nie wiemy kim jest teraz Harry i jak bardzo się zmienił – zauważył Draco.

Wszyscy umilkli. Ta prawda bolała, ale musieli zdawać sobie sprawę, że skoro oni się zmienili, on również musiał. Być może zmienił się bardziej niż oni, egzystował w końcu w świecie gdzie przestał być bohaterem i wypuszczono go na wolność.

***

Harry Potter wiódł nowe życie. Gdy tylko wypełnił powierzoną mu przez świat czarodziejów misję zniknął z niego. Nigdy nie zapomniał tego jak został przez nich potraktowany. Zrobili z niego wielkiego bohatera i wypchnęli na pierwszy front wojny. Jego, wtedy jeszcze dziecko, które łaknące kochających go ludzi chłonęło ich słowa i było przekonane, że są jedynymi właściwymi. Dlatego też, nie miał problemu z przyjęciem tego, że stał się tarczą. Wypchnięto to i kazano umrzeć za świat. Wykonał zadanie i uwolnił się ze złotej klatki w jakiej do tej pory był hodowany. Tak, hodowany, inaczej nie można było nazwać zabiegów Dumbledore'a. Uczył go, wybaczał mu, faworyzował. Wpajał w niego wiedzę, o tym kim jest i jakie są oczekiwania wobec niego. Teraz wyfrunął i zobaczył inny świat, ten który nie potrzebował jego poświęcenia, w którym sam może decydować o własnym losie. Wchodząc pierwszy raz do „Speed” był absolutnym nowicjuszem. Właśnie zmienił mieszkanie i pracę. Szukał wrażeń, przygód i znalazł je w nocnym klubie, podobnie zresztą jak nowych przyjaciół. Tą nowość pochłaniał z równą pasją co początkowe zauroczenie światem magii. Tak, Harry był osobą, którą ponosił temperament i namiętności. Jeśli kochał to całym sobą, jeśli wierzył to całym sercem, jeśli poświęcał się czemuś to z całkowitą pasją jaką posiadał, jeśli znienawidził to do końca życia.

- Jack – skinął głową barmanowi i przerzucił na jego stronę wytarty pleckach.

Mężczyzna skinął lekko głową i przyjrzał się chłopakowi. Pamiętał go