il sorriso e poi annuì. «A dire la verità non sono nemmeno così sicuro di quello che è successo...» E poi, ai tre comandanti e al capitano raccontò tutto, a partire dal suo arrivo nella strana isola senza rumori, fino alla cascata e all'uomo brillante che la abitava e alla sua bizzarra proposta, per arrivare al misterioso teletrasporto che l'aveva riportato a casa.

Una volta terminato il racconto, il silenzio scese sul ponte.

«Fammi capire...» lo spezzò in fretta Satch. «Se desideri una cosa questa si avvera?»

«Non so se è proprio così...»

«Be', prova. Desidera qualcosa!»

«Non lo so... Oh, ok, un piatto di carne da mangiare.» Non successe nulla.

«Forse devi proprio desiderarlo» propose Fossa.

«Di solito, in queste cose ci vuole una formula precisa» aggiunse Izou.

«Okay... Desidero avere un piatto di carne.» E nelle sue mani comparve un piatto piano, di ceramica, con all'interno uno spezzatino di carne immerso nel sugo, bollente, che emanava un ottimo odore. «Non ci credo...» Ace non lo toccò, ma stava sbavando.

«Non ci resta che giungere alla conclusione che Ace possa davvero realizzare i desideri» affermò Barbabianca, il labbro piegato in un sorriso.

«Già, ma perché?» domandò Izou. «Un frutto del diavolo? Quel tipo poteva possederne uno.»

«E perché avrebbe dato quel potere ad Ace?» si chiese Fossa.

Izou allargò le braccia e scosse la testa. «O forse è l'acqua. Hai bevuto l'acqua di quella cascata, Ace?»

«Del lago. Non quello sotterraneo, l'altro. Ho riempito le borracce.»

Un attimo dopo, Satch gli aveva quasi strappato la borraccia dalla spalla e l'aveva bevuta fino all'ultima goccia, il pomo d'Adamo che si muoveva a scatti e rivoli d'acqua che gli scendevano dal mento lungo il collo. «Desidero avere una ragazza con cui passare la serata stasera!» gridò poi. Non accadde nulla. «Mi va bene anche brutta, sono in astinenza da troppo tempo.»

«Evidentemente, nemmeno un potere magico serve con te.» Fossa rise senza alcun ritegno.

«O forse non è l'acqua» ribatté Satch.

Ace gli scoccò un'occhiataccia, poi tornò a guardare Barbabianca. «Tu proprio non ne sai nulla, Babbo?»

«Purtroppo no. Anche dopo cinquant'anni, ci sono cose che la Rotta Maggiore deve ancora rivelarmi» rispose lui. «Ma troveremo una soluzione.»

«Perché? È figa come cosa» disse Satch.

Ace non lo guardò affatto. «Vorrei sapere che cosa mi è successo.» Attese, mentre gli altri lo guardavano, poi scosse la testa. «Niente da fare.»

«Forse puoi desiderare solo cose materiali» propose Izou.

«Vorrei avere tutti i libri che parlano di una cosa del genere» disse allora Ace. «E vorrei avere tutta la mia Flotta qui sul ponte.»

Ponte che un attimo dopo si riempì di pile di libri e di pirati perplessi per essere stati teletrasportati e per quello che stava succedendo. Ace fu costretto a spiegare la situazione anche a loro. «E quindi vorrei che mi deste una mano a cercare in questi libri qualche soluzione, o almeno un motivo. Vi darò una mano anche io.»

Teach rise, anche se nei suoi occhi c'era una luce bizzarra. «Con te, Comandante, non ci si annoia mai.»

Ace fece un passo in avanti per unirsi al suo gruppo, ciascuno dei quali aveva già preso in mano uno dei numerosi libri sparsi sul ponte e l'aveva aperto, quando Izou gli pose una mano sulla spalla per fermarlo.

«Credo che sia importante testare un attimo questo tuo potere» gli disse. «Per capire che cosa puoi fare e cosa no.»

Fossa annuì. «Se fosse senza limiti potrebbe essere pericoloso.»

«Sì, capisco.» Ace scoccò un'ultima occhiata alla sua Flotta e poi tornò dagli altri. «Che cosa pensate esattamente?»

«Be', prima non sei stato in grado di avere la soluzione» disse Izou. «Forse puoi creare solo cose materiali, come spostare oggetti e persone. Non puoi costringere la gente a fare quello che vuoi.»

«Sarebbe preoccupante, nel caso» commentò Satch, ma c'era un tono divertito nella sua voce.

«Tipo che vorrei che Izou smettesse di truccarsi?» chiese Ace.

«Scordatelo, bello.»

«In effetti così non funziona...» Ace ignorò la sua esclamazione. «Ma se desidero che non sia più truccato?»

«Ma ti sei fissato? Ti ho detto di no!» Nonostante la sua protesta, tutto il cosmetico che aveva sul viso scomparve, rossetto e ombretto compresi. «Ti odio.»

Satch rise e poi pianse non appena Izou gli tirò un calcio negli stinchi. Fossa alzò gli occhi al cielo, al sole che brillava sopra le loro teste. «Mi chiedo però fino a che punto possa spingersi...»

«Del tipo che potrei volere anche una tempesta?»

 

***

 

«E questo cosa vorrebbe dire?»

Marco era appena tornato sulla Moby Dick dopo una missione rapida ma noiosa, con l'intenzione di mettersi in pari con il