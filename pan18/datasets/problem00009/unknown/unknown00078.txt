sua relazione con la cugina di suo padre. Solo semplicemente, l’anno prima, verso Natale, quando ancora era aperto il liceo, aveva ricevuto una telefonata da Richelle per passare le vacanze lì da lei, e tutta la famiglia aveva accettato. La famiglia Malfoy aveva una casa al centro di Londra, quindi Richelle non si era dovuta neanche preoccupare di ospitarli. Scorpius a Londra ci andava di buon grado, perché adorava il secondogenito della famiglia vicina di casa di Richelle, la famiglia Potter. Lui e Albus, così si chiamava il giovane, erano una squadra affiatata e, quando a loro si univano James e Lily, i fratelli di Albus, erano capaci di far scherzi a tutto il vicinato, mettendo la Wyvern in pessime situazioni. Ma poi era arrivata quella notte di Natale e nulla era stato mai più come prima.

Flashback, Natale del 2023. La mezzanotte era passata da un pezzo, in casa Wyvern. C’erano tutti e cinque i Potter, e i tre Malfoy. Avevano cenato tutti e nove insieme e avevano preso lo spumante. Avevano anche bevuto del vino a cena e, ogni tanto, all’insaputa di Draco e Asteria, Richelle riempiva il bicchiere di Scorpius di vino anziché di Coca Cola e i genitori del biondo non si erano accorti di nulla per tutta la serata. Ma poi era arrivato il momento di andarsene e i Malfoy erano senz’auto, visto che avevano preso un albergo lì vicino. Peccato che Scorpius dormisse beatamente sul divano, ubriaco com’era. «Dobbiamo svegliarlo.» disse Draco. Richelle lanciò a Scorpius uno sguardo carico di affetto e disse: «Lascialo stare, Dra. Lo farò dormire nella camera degli ospiti.» «Sicura che non ti dia fastidio?» chiese Asteria. «Per quale motivo la presenza di mio cugino dovrebbe darmi fastidio? Su su, andate a dormire, ci vediamo domani a pranzo!» Congedati i coniugi Malfoy e i Potter, Richelle esortò Scorpius ad andare a dormire. «Siediti qui...» si sentì dire, con una voce fin troppo impastata dall’alcool, tanto che Richelle si chiese come avessero fatto Asteria e Draco a non accorgersi di nulla... «Mh? Perché...?» «Per favore...» «Certo Scorp...» Richelle si sedette ad un’estremità del divano e Scorpius appoggiò la testa sulle sue gambe. Lei iniziò ad accarezzargli i capelli lentamente, con gesti calcolati ma dolci. «Grazie...» sussurrò Scorpius all’improvviso. «Mh? Per cosa?» chiese Richelle, sorpresa da quella confessione così improvvisa. «Per avermi fatto bere. Non posso mai bene quando sono con loro...» «Quando sei con loro? Ne devo dedurre che in Scozia bevi...?» «Ovvio che sì...» sussurrò lui. Non si sentiva pentito di quella confessione, forse visto l’alcool che aveva in corpo non si era accorto a chi stesse rivelando i propri segreti... «E vai con i tuoi amici nei bar?» «Qualche volta...» «E i tuoi genitori non si accorgono che sei ubriaco quando torni a casa?» gli chiese, continuando a giocare con i suoi capelli. «Quando non sono ubriaco torno a casa, quando sono abbastanza ubriaco chiamo a casa dicendo che qualche amico mi ha invitato a casa, di solito è il mio migliore amico. I nostri genitori non si conoscono bene, si salutano semplicemente quando si incontrano e i suoi sono quasi sempre fuori in viaggio quindi la casa è libera...» Richelle tacque, ma continuò ad accarezzare i capelli del cugino. «Capisco...» disse a un certo punto «Però stai attento: se tuo padre ti scopre non ne sarà felice.» «Mh? Tu che ne sai? Lui adora l’alcool...» «Ma odia che qualcun altro beva. Mi dava la morte quando avevo sedici anni e mi sono avvicinata all’alcool...» Scorpius non disse nulla, forse perso nei suoi pensieri, forse pentito delle bugie raccontate al padre, mentre Richelle continuava a giocare con i suoi capelli. «Richelle...» chiamò a un certo punto. «Dimmi, piccolo Scorp...» «Hai delle mani fantastiche, adoro le tue dita.» Richelle fermò la mano, sorpresa da quella rivelazione «Passerei la vita a farmi accarezzare da te...» sospirò. Richelle rimase spiazzata da quelle parole. Non se le aspettava. Non credeva le avesse pronunciate davvero Scorpius. Non credeva le avesse pronunciate davvero suo cugino. «Passerei la vita qui...» sussurrò Scorpius, chiudendo gli occhi. «Non sono certa che a tuo padre farebbe piacere sapere che desideri trascorrere la tua vita a vaneggiare ubriaco sdraiato sulle gambe della tua sconsiderata cugina trentenne...» «...E non sai quante cose farei sulle gambe della mia sconsiderata cugina trentenne...» «In questo stato non credo tu possa fare molto Scorp a meno che tu non intenda rovesciarmi addosso l’intero contenuto del tuo stomaco.» Scorpius rispose indignato: «Non mi sottovalutare, ho i riflessi pronti e sono piuttosto lucido, se volessi potrei fare qualunque cosa...» «Ne dubito fortemente, ma sentiamo allora: cosa vorresti fare?» «Mi sembra ovvio che tu non sappia con chi hai a che fare.» Scorpius ghignò «Tutti sanno che con me non c’è da scherzare.» «Scorp hai 17 anni, sei ubriaco fradicio e sei sdraiato sul divano in casa di tua cugina e...»