McCalla.

— Skąd wiesz? — spytał.

— Nie bądź głupi — powiedziała. — Jest prawdopodobieństwo dwóch do trzech, że twoja bratnia dusza nie będzie alfą. Jakaś połowa szans, że nie będzie miała własnej watahy. Radzę się wstrzymać z obietnicami, dopóki nie znajdziesz drugiej połówki.

Stilinski po raz kolejny musiał jej przyznać rację. Skinął lekko głową, dzięki czemu zasłużył sobie na uśmiech.

— Może jeszcze coś z ciebie będzie — stwierdziła Martin.

Chciał jej coś odpowiedzieć, ale nagle zadzwonił dzwonek. Wszystkie dzieci wokół z ociąganiem porzucały plac zabaw i boisko, ruszając na lekcje. Dostrzegł w pewnej odległości Ericę, która gadała z jakimś niskim chłopakiem. Wyglądał na omegę, choć równie dobrze mógł być bardzo drobną alfą. Zwłaszcza, że nie widział go nigdy w ich zerówce, do której chodziły wszystkie omegi mieszkające w okolicy.

— Do zobaczenia, Stiles — rzuciła Lydia, wyrywając go z zamyślenia. Odeszła w stronę szkoły, jako jedyna zachowując spokój pośród wszystkich dzieciaków. Allison pomachała mu tylko, uśmiechając się lekko i pobiegła za nią.

Stiles miał dziwne wrażenie, że jego życie zmieniło się raz na zawsze.

 

***

 

— Stiles, rusz się! — zawołał Scott, czekając z plecakiem zarzuconym na ramię. — Wszyscy już poszli!

Stilinski wywrócił oczami na niecierpliwość przyjaciela, ale przyspieszył swoje ruchy. Już po chwili obaj wyszli z sali, żegnając się z nauczycielką.

— Nie zadali nam dzisiaj tak dużo, nie? To całkiem fajnie, zwłaszcza, że możemy iść potem na lody i... — paplał McCall.

— Wątpię, żeby ciocia Melissa wypuściła cię dzisiaj z domu, po tej bójce — przerwał mu Stiles.

Scott skrzywił się i wyraźnie oklapł.

— Ale przecież zrobiłem to w twojej obronie — jęknął. — Na pewno to zrozumie.

Stilinski spojrzał na niego sceptycznie. Nie musiał mówić, że ciocia tego nie zrozumie. McCall sam o tym doskonale wiedział.

— Nie powinieneś się z nim bić, wiesz? — powiedział, gdy schodzili do szatni.

Scott cały się zjeżył.

— Obraził cię! — zawołał oburzony. — Miałem mu to odpuścić?!

— Scott... — zaczął Stilinski, ale przyjaciel mu przerwał.

— Nie, Stiles. Jesteś moim przyjacielem i nikt nie będzie cię obrażał. Choćbym miał spędzić w kozie każdy dzień naszego szkolnego życia — oznajmił mu McCall i jak gdyby nigdy nic przeskoczył parę ostatnich schodków. — No chodź! Twoja mama czeka!

Faktycznie, Klaudia czekała już na nich przed szkołą. Jej wesoła mina zrzedła, gdy zobaczyła podbite oko Scotta.

— Co się stało? — spytała.

Scott spojrzał z paniką na Stilesa, który zacisnął usta i schował ręce za plecy. Patrzył wszędzie, tylko nie w oczy rodzicielki.

— Rozumiem, że nie zamierzacie mi niczego wyjaśnić? — Przyjrzała im się uważnie, ale żaden nie wykazywał choćby najmniejszej chęci. — Niech wam będzie — westchnęła. — Ale w takim razie nici z lodów.

— Mamo!

— Ciociu! — Rozległy się na raz dwa okrzyki pełne zawodu.

— To nie fair — fuknął Stiles.

— Zawsze możecie mi powiedzieć — kusiła kobieta, ale chłopcy milczeli jak zaklęci. — Bardzo dobrze — mruknęła i popchnęła ich lekko w stronę furtki.

Ruszyli do domu. Chłopcy przeciągali powrót tak bardzo jak się dało, ale w końcu dotarli do celu. Auto Melissy stało na podjeździe domu McCallów.

Scott zbladł lekko, ale podszedł do drzwi i wszedł do środka. Pomachał Stilesowi, zanim wszedł do środka.

Powodzenia — powiedział bezgłośnie Stilinski, za co otrzymał słaby uśmiech.

— No chodź — rzuciła Klaudia, chwytając syna za rękę i idąc z nim w stronę ich własnego domu. Szeryfa jeszcze nie było, tak jak zwykle w środowe popołudnia.

Weszli do środka i chłopak chciał pobiec na górę, ale jego ręka wciąż była trzymana przez mamę. Pociągnęła go delikatnie na kanapę, na której przysiedli.

— Stiles — powiedziała Klaudia. Chłopiec uparcie unikał jej wzroku, wpatrując się w swoje nowiutkie tenisówki, na których napisał imiona wszystkich superbohaterów z komiksów, których było ostatnio w ich domu coraz więcej.

Kobieta złapała go delikatnie za brodę, tak, by patrzyli sobie w oczy.

— Co się stało?

Stiles mruknął coś niezrozumiale.

— Możesz powtórzyć? — spytała.

— Scott pobił się dzisiaj z jednym chłopakiem — powiedział głośniej, a ta spojrzała na niego zaskoczona. — Ale proszę, nie mów cioci Melissie — dodał szybko, patrząc na nią tymi swoim wielkimi brązowymi oczami. — Nie chcę, żeby miał kłopoty.

— Nie powiem — uspokoiła go. Wolała na razie nie wspominać, że mama Scotta i tak się dowie wszystkiego na najbliższej wywiadówce, jak nie szybciej. — Powiesz mi, dlaczego się pobił i z kim?

— To przeze mnie — powiedział chłopiec. — Bo ten bubek, Andrew, powiedział wszystkim, że jestem nic nie wartą omegą i pewnie skończę sprzedany, jakiejś alfie i, że pewnie nawet ona kupi mnie tylko z litości, bo kto chciałby mieć męską omegę... — Głos mu się lekko załamał, ale ciągnął dalej. — I wtedy Scott się na niego rzucił, krzycząc, że to on jest nic nie warty. Zaczęli się bić, a potem przyszła pani i ich rozdzieliła — zakończył.

— Słońce, po... — zaczęła, ale ten wybuchnął:

— Dlaczego tak jest?! — krzyknął. — Dlaczego inni tak mnie traktują?! Przecież alfy i omegi nie