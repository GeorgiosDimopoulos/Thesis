dłońmi jego oczy; jej własne, w kolorze czystego błękitu, błyszczą. Anthony sięga rękami w górę, zatykając jej uszy; jego dziwnie różowe małżowiny ostro kontrastują z czarnymi, kręconymi włosami.


Nic widzę zła, nie słyszę zła.


Ona jest niewidoma, on głuchy. Nienaturalnie różowe uszy nic nie słyszą, bladoniebieskie oczy patrzą w pustkę. Każde z nich ma na lewym nadgarstku ślubną bransoletkę i wygląda na to, że żyją z daleka od świata, w którym ich związek nie byłby możliwy.

 



 

Następny jest George Weasley. Kiedy Dennis wystawia jego fotografię, jakiś krytyk — ignorant czepia się kompozycji.

— Przeładowane z jednej strony… Puste miejsce z drugiej. Fatalne zdjęcie… Brakuje w nim czegoś ważnego — stwierdza.

Dennis nie bardzo wie, jak mu wyjaśnić, że w tym rzecz. To wojenne blizny; pusta, biała przestrzeń po prawej stronie fotografii jest skazą samą w sobie i to znacznie głębszą, niż urwane ucho, którego brak ledwie widać.

Oczywiście, że brakuje czegoś ważnego. W tym rzecz.

 



 

Charlie Weasley przegląda w połowie jeszcze niedokończony album Dennisa, podczas gdy fotograf ustawia oświetlenie i aparat. Rudzielec dopytuje się o zdjęcie Lavender; oglądając je, gwiżdże z podziwu.

Dennis robi mu zdjęcie z zaskoczenia, kiedy Charlie opiera się o ścianę. Obiektyw ustawia na jego umięśnione, poparzone, piegowate i wytatuowane ramię na tle czerwonej cegły.

Model pyta o nazwisko Lavender, żeby wysłać do niej sowę. Dennis podaje mu je, chociaż nie wierzy, żeby jakikolwiek mężczyzna, nawet ten bezpośredni, pewny siebie Weasley miał dość odwagi, by zaprosić przez sowią pocztę zupełnie obcą kobietę na randkę.

 



 

Rok później, Dennis fotografuje ich ślub. Robi mnóstwo głupich, tradycyjnych zdjęć druhnom, gościom i weselnym zabawom, i Merlin wie, czemu jeszcze, choć wcześniej młodzi przychodzą do niego na zupełnie inną sesję.

Charlie podpowiada pannie młodej, jak ma się ustawić. Lavender obejmuje go w piersi, a zniszczona skóra jej pleców połyskuje srebrem i złotem.

Sto imion — a będzie ich więcej — atramentowo lśni niczym drobny, cenny łańcuszek, wpleciony w poznaczoną bliznami powierzchnię jej skóry. Tatuaż, który Lavender kazała sobie zrobić, czyni z niej żywy pomnik. Balansuje na granicy arogancji i strasznego piękna.

Jest on jednak zbyt mały, by można go było odczytać na zdjęciu, dlatego Charlie kładzie szorstką, zrogowaciałą dłoń dokładnie pod jednym ogniwem błyszczącego srebrzyście łańcuszka. Doskonale wie, gdzie znaleźć Freda Weasleya.

 



 

Prawdę mówiąc, fotografia Harry'ego jest najmniej interesująca ze wszystkich. Oczywiście, wyceniono by ją najwyżej, gdyby Dennis kiedykolwiek zechciał sprzedać kolekcję (czego nigdy nie zrobi), ale jest całkowicie przewidywalna: kadr w całości wypełnia słynna blizna i para szmaragdowo zielonych oczu.

Dennis robi jeszcze zdjęcie okrągłego oparzenia na klatce piersiowej przyjaciela, które podoba mu się znacznie bardziej. Na prośbę Harry'ego, nie podpisuje go.

 



 

Andromeda Tonks wraz z Teddym. To kolejny portret z zaskoczenia, zrobiony w czasie przerwy w sesji potrzebnej do uspokojenia zapłakanego, krzyczącego dziecka.

Dennis nie do końca wie, jak ktoś może wyglądać na zagubionego i odnalezionego jednocześnie, ale wciąż pięknej Andromedzie się to udaje. Na jej twarzy maluje się rozpacz, żałoba, determinacja, miłość i nadzieja naraz, kiedy czule ucisza wnuczka, szepcąc coś miękko; jego twarz wtulona w babcine ramię, małe piąstki wplecione w jej włosy.

Na zdjęciu wygląda tak krucho. Andromeda wydaje się być bardzo samotna.

 



 

Neville odmawia grzecznie, choć zdecydowanie. W zamian przysyła fotografię swoich rodziców, beztroskich i młodych, z nim jako niemowlęciem pomiędzy nimi.

Jeśli szukasz blizn… — pisze na odwrocie.

 



 

Siostry Montgomery trzymają między sobą zdjęcie ich najmłodszego brata, który ma na nim tylko pięć lat i nigdy nie będzie miał więcej. Na nich Greyback pozostawił ślad znacznie głębszy niż na każdej innej ofierze, której zostały blizny po jego pazurach.

 



 

Hanna Abbot nie ma żadnej widocznej skazy, więc kiedy przyjeżdża do studia na prośbę Dennisa, wydaje się być trochę zdezorientowana.

Ma na sobie perłowy naszyjnik swojej zamordowanej matki. Zdjęcie wychodzi ślicznie: jest na nim tylko uśmiech Hanny i perły, połyskujące kremowo na jej szyi.

 

 

 

Przypadek Molly i Arthura Weasleyów jest zupełnie inny. Kiedy Dennis ich odwiedza, trafia akurat na corocznie spotkanie GD i Zakonu, które odbywa się w Norze. Gospodarze jednak siedzą samotnie w kuchni, spoglądając z żalem i smutkiem na zaczarowany zegar.

W opuszczonej swobodnie ręce Molly trzyma jedną z metalowych wskazówek.

Wysoki zegar stanowi centrum zdjęcia, a Molly i Arthur stoją po jego obydwu stronach. Dennis sfotografował ich dokładnie w chwili, w której Arthur wyciągnął rękę, by chwycić dłoń Molly (a wraz z nią, wskazówkę Freda).

Dennis szybko zostawia ich samych. Nie jest pewny, czy wiedzieli nawet, że tam był.

Tytuł fotografii — Trzymając się za ręce — nasuwa się sam. Nie sądzi, by wiele osób zwróciło uwagę na cokolwiek poza małżeństwem i dostrzegło niewielki kawałek metalu ściskany przez Molly, która tak bardzo o niego dbała, choć już dawno odpadł z zegara.

 

 

Parvati i Padma nie są już identyczne. Każda z nich ma swoje własne blizny; policzek Parvati jest rozorany przez ślad po poparzeniu, a podbródek i dolną wargę Padmy zniekształciła jakaś czarnomagiczna klątwa.

Stoją ze sobą twarzą w twarz, jedna będąca lustrzanym odbiciem drugiej.

 



 

Ostatnia fotografia, którą Dennis robi wiele lat po wystawieniu pozostałych zdjęć, jest prawdziwą perłą tej kolekcji. Ludzie będą się burzyć, gdy zostanie ona dołączona do reszty. Jak śmiesz