Jest mną, spójrz w oczy własnej miłości.

Widzisz? Pożądanie, emocje, serce i szlaki.

Potrzebujesz mnie, pragniesz.

Zamknij oczy i daj się porwać.

Teraz je otwórz.

Co widzisz?

***




Muskasz jego ramię. Czujesz pod palcami jego napiętą skórę. Nic dziwnego, siedzi tu już dobre kilka godzin.

- Przyniosłem ci kawę – szepczesz stawiając kubek obok jego dłoni. 

Unosi zaczerwienione oczy i zsuwa z nosa okulary. Używa ich tylko do pracy przy komputerze. Uśmiecha się i kładzie dłoń na twojej. Odwzajemniasz uśmiech.  Co innego możesz zrobić? Wiesz, że nie wyjdzie póki tego nie skończy. Nie ważne jak bardzo będzie zmęczony. 

- Dzięki. – Jego ciepły głos przerywa ciszę. Chcesz odejść ale  powstrzymuje cię przyciągnięciem do siebie. Opadasz na na jego kolana i patrzysz na jego twarz z pytaniem w oczach. 

- Skończyłem. - Słyszysz w jego głosie nutę dziecięcej radości. Spoglądasz więc na ekran.  Rzędy literek i znaków. Uśmiechasz się pomimo iż nic ci to nie mówi. Nigdy nie mówiło. Twoja edukacja na tym poziomie zakończyła się wiele lat temu.


***

Nie istnieje miłość, nie istnieje przyjaźń. Człowiek uzależniony od drugiego człowieka to straceniec wysłany na wojnę w wełniaku i bez broni. Ktoś na kim ci zależy powoduje, że stajesz się słaby. To gorsze niż narkotyk, gorsze niż wódka. Każde jedne uzależnienie jest lepsze. Oni znają każdy twój słaby punkt, wiedzą gdzie uderzyć by zabolało najmocniej.

To jak wojna gdzie wraz z poznaniem wroga przychodzi prostota jego zniszczenia. Smutne ale jakże prawdziwe.

Drugi człowiek jest twoim  katem, dzierży w dłoniach twój los i chcąc czy nie chcąc zniszczy cię. Strawi, pochłonie i nagle przestaniesz być sobą.

Stajesz się nim.

Pozwól na to. Ty jeden. Potem kolejny i następny i wreszcie nie będzie ludzi, będą tylko hybrydy zrodzone z chorego systemu przyjaźni i miłości.

***



- Przypominają mi dzieciństwo – mówisz patrząc na grupę dzieci puszczających na podwórku bańki mydlane.

Uśmiecha się jedynie i wychyla bardziej jakby próbował którąś dla ciebie złapać. Chwytasz go za łokieć chociaż wiesz, że nie spadnie. Śmieje się i wyswabadza ramię, tylko po to by cię objąć i przyciągnąć do siebie. 

- My wciąż jesteśmy jak dzieci – mruczy wplątując dłoń w twoje włosy. Wiesz o tym, zawsze wtedy, gdy tak jak teraz musisz wspinać się na palce by muskać jego usta.


***

Unosisz wzrok, wpatrujesz się w jego oczy i pytasz kim jest a on nie potrafi ci odpowiedzieć. Jest mężczyzną, człowiekiem, skazańcem, szatynem. Dla ciebie to jednak za mało, bo wciąż pytasz kim jest. Staje więc przed lustrem i patrzy. Szklana tafla odbija tylko jego z nieistniejącym pieprzykiem na policzku, prawdopodobnie zabrudzeniem na szkle.

Popełniamy błędy, za które prawie nigdy  nie odpowiadamy. Powiesz, że idziemy na dno. Owszem, ale pociągamy za sobą osoby obok. Jeśli nie fizycznie to przynajmniej psychicznie. Staczamy się zawsze w towarzystwie i to tworzy z nas słabeuszy. Jesteśmy uzależnieni i współuzależnieni, jesteśmy łańcuchem słabych ogniw, które odłączają się zawsze parami. Jest to przerażające, bo wiesz, że stoczysz się z kimś i pociągniesz kogoś za sobą, a odbijesz się już niestety samodzielnie, by całe błędne koło rozpoczęło się od nowa. Istniejemy po to by powtarzać scenariusze o których myślano już, że nie nastaną.

Odwraca głowę i patrzy na ciebie. Już wiesz, że to on jest twoją parą.

***




Odcięli ci skrzydła ale przypiąłeś sobie nowe by znów móc latać. Teraz czujesz, że narodziłeś się na nowo. Masz to samo ciało, ten sam uśmiech i te same wielkie oczy tylko spojrzenie jest już inne. Jakbyś założył okulary, wprawdzie  nie są one różowe ale przestały też być czarne. Jakby tamte skrzydła ciągnęły cię do ziemi a te dopiero pozwoliły wzlecieć. 

Jesteś innym człowiekiem. Ani lepszym ani gorszym niż poprzednio, po prostu stałeś się inny. Dobrze ci z tym nowym wcieleniem. Nauczyło cię ono cieszyć się dniem, dlatego, że na niebie właśnie zaświeciło słońce.


***

W świecie nieopisanym przez nikogo dryfuje twoje poczucie pełnienia. Zablokowane przez rzeczywistość czeka w niebycie poszukując drogi. Jest ślepe, jak ślepym jest prawda. Nie chcemy patrzeć. Widzenie jest zbyt trudne, zachłannie łapiesz w dłonie migotliwą ułudę bytu by zdać sobie sprawę z własnej ulotności.

Osiągnąłeś spełnienie. Siedzisz na stosie ciał swoich wrogów. Niewinnych przeciwników stojących na drodze twojego zwycięstwa. Zamykasz oczy wdychając głęboko w płuca ten powolny zapach rozkładu.

Rozkładające się ciała i ty gnijący od wewnątrz poczuciem spełnienia. Wstajesz i rzucasz się w dół. Osiągnąłeś wszystko więc wracasz by rozpocząć od nowa. Na szczycie nie ma poczucia palącego dążenia.  Jest tylko niebyt zwycięscy.

***




Lubisz na niego patrzeć. Nocą kiedy budzi cię tykanie zegara albo wyjątkowo silny ból odwracasz się w jego stronę  i podpierając głowę na dłoni zaczynasz go obserwować. We śnie ma zawsze taką wygładzoną twarz. Przypomina ci się wtedy pionowa zmarszczka kiedy się złości, ściągnięte brwi kiedy myśli nad czymś wyjątkowo intensywnie, dołki w policzkach kiedy się uśmiecha. Sam nie możesz się nie uśmiechnąć. Jakie znaczenie ma to kim jest, jakie jest nasze przeznaczenie i czym to się skończy? Wyciągasz rękę i muskasz jego nagie ramię. Żadnego – odpowiadasz sobie – ponieważ jest twoim współtowarzyszem upadku. 

- Znowu to robisz – mruczy bardziej do poduszki niż do ciebie. 

- Robię co? - pytasz uśmiechając się do siebie. 

- Studiujesz mnie – przekręca się w twoją