scelta; mugugna e si copre il viso con la mano libera. Sente la testa pulsare, come se qualcuno le stesse ripetutamente Schiantando il cervello.

Lui si muove. Lo sente cambiare posizione addosso a sé; addirittura lo sente baciarle il collo.

Bah, forse sta ancora dormendo.

"Malfoy, non so te, ma io ho un mal di testa allucinante. Se vuoi ricominciare non ho nulla in contrario ma prima andrei a prendermi una bella pozioncina, tu che dici?" sussurra, non del tutto sicura che la sua voce sia normale o che il suo cervello riesca a tollerare un tono appena un po' più altro.

Lui si blocca.

"Granger!" sussurra in risposta "Merlino, ma sei davvero tu?"

"Non so chi tu ti sia immaginato stanotte ma sì, sono io."

"Uhm... Andiamo a prendere la pozione, ti va?"

Hermione si alza, con difficoltà per via del post-sbornia, ma senza alcuna vergogna. Dopotutto lui l'ha già vista, e non solo. Non ha niente da nascondere.

Si gira, una volta in piedi, e lo vede guardarla con la bocca leggermente aperta, meravigliato. Forse vorrebbe risultare un filino sprezzante ma non ci riesce.

"Granger, però, non l'avrei mai detto! Hai tutte le cose al posto giusto."

Lei ridacchia e se ne pente subito, afferrandosi la testa. Si trascina in cucina, seguita alcuni istanti dopo da lui che, come lei, ha deciso evidentemente di non vergognarsi della sua nudità.

Lei apprezza.

Inutile mascherarlo o nascondersi. Gli porge la pozione e gli lancia un'occhiata significativa.

Lui beve e ghigna.

"Ti piace così tanto ciò che vedi?"

Hermione scrolla le spalle.

"Mah, perché no, dopotutto sono una donna eterosessuale e tu sei indiscutibilmente un maschio. Un po' magro e palliduccio, forse, ma un bel maschio."

Anche Malfoy ride, non ne può fare a meno. Poggia il bicchiere sul tavolo e la trascina in un abbraccio, con i loro corpi nudi a contatto.

"Vuoi replicare l'esperienza?"

"Magari dopo una doccia."

Lei sorride. Non è turbata né altro.

In quel piccolo paesino sperduto non ha alcuna reputazione da difendere e del resto del mondo non le interessa. Non che Malfoy sarebbe creduto, se solo dicesse qualcosa in giro, ma comunque...

Lo porta in bagno con sé; entrano un po' con difficoltà nella piccola cabina doccia. Lei apre l'acqua e questa è già in temperatura. Vivere fra i babbani è un po' diverso che vivere come i babbani; Hermione non ha esitato a utilizzare qualche incantesimo minore per rendersi la vita un po' più comoda.

Un po' si lavano e un po' si toccano, assaporando a mente lucida l'uno il corpo dell'altro. Alla fine Malfoy la solleva e la prende lì, contro la parete della doccia, mentre l'acqua scorre sui loro corpi allacciati.

Due orgasmi più tardi riescono finalmente ad uscire, puliti, dal bagno. Hermione si veste mentre Malfoy resta a guardarla.

"Che hai, Furetto, non ti trovi le mutande?"

"Ho solo i vestiti di ieri, tutti gli altri sono rimasti in albergo."

"Beh, a meno che tu non voglia tornarci nudo non vedo molte altre alternative."

Lui fa una smorfia, poi un sorriso. Si smaterializza con uno schiocco e alcuni istanti dopo è di nuovo in camera sua, con una valigia piena e ancora intatta.

"Sei fortunata, ero appena arrivato e non avevo ancora sistemato i bagagli."

Si veste anche lui ed Hermione non fa nessun commento.

Ha portato qui la valigia, ha forse intenzione di rimanere da lei? Si prende qualche istante per pensarci. Le dispiacerebbe così tanto? Beh, hanno fatto sesso ed è andato tutto abbastanza bene, o meglio, molto bene. Lui è nel pieno delle sue facoltà mentali da più di un'ora e non l'ha ancora insultata.

Mentalmente, solleva le spalle.

Se si comporterà male lo caccerà. Per il momento non ha nessuna obiezione.

 

***

 

A Draco non sembra vero.

Quella Hermione Granger non dovrebbe esistere, è... Contronatura, contro tutto ciò che sa di lei.

Innanzitutto sorride. A lui. Si mostra divertita in sua presenza, fa sesso in un modo che lo fa impazzire e non si nega, mai. Si scambiano battute acide senza una vera offesa di fondo, ma solo con l'intenzione di punzecchiarsi un po'.

Impostano una routine che è difficile da sciogliere; nonostante tutte le diavolerie babbane di cui si circonda – non ha ancora superato lo shock per certi eclettodomestici – e le frequentazioni babbane che ha, si sente bene. Così bene da essersi praticamente trasferito da lei, da non lasciarla da sola nemmeno un attimo, neppure quando è impegnata in attività babbanissime come fare la spesa di persona.

L'unica cosa che non è cambiata è il suo silenzio.

Ha faticato immensamente, all'inizio, anche solo per farsi dire che il minuscolo appartamento in cui abita è dei suoi genitori. La loro casa delle vacanze, in pratica.

E' stato presentato all'amica-festeggiata, di nome Vera, e ad alcune altre persone che lei conosce solo come un '