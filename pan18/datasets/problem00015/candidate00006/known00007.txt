się znacznie dłużej (tym dłużej, im bardziej są zrezygnowani), jakby uważając, że od tej decyzji będzie zależała reszta ich życia. Nie mylą się z tym tak bardzo; niewielu zmienia później swoje przyzwyczajenia. Większość na zawsze zostaje ze swoim pierwszym wyborem, nawet jeśli był kompletnie nietrafiony. Dla większości to ostatni wybór, na który mają jakikolwiek wpływ, i nie zamierzają z niego zrezygnować, niezależnie od konsekwencji. Równocześnie odwracają wzrok, by po chwili milczenia pełnego wzajemnego zrozumienia płynnie przejść do swobodnej rozmowy o ulubionych zestawach śniadaniowych dostępnych w lokalu.Czasem proste wybory są jedynymi, na które ma się jakikolwiek wpływ.***Tego dnia Finnick pojawia się wyjątkowo wcześnie. Siada przy barze, gdzie zastaje Johannę obserwującą najbardziej oddalony stolik, przy którym Katniss w ponurym nastroju mówi coś do Haymitcha, przy okazji podając mu złoty przedmiot o niemożliwym do pomylenia ptasim kształcie. Po chwili wahania Katniss wręcza mężczyźnie także list i z poważną miną szepcze coś do niego cicho, jakby z nadzieją. Haymitch zgadza się i próbuje ją pocieszyć, jednak dziewczyna mu na to nie pozwala, odwracając wzrok. Lekko się napina, gdy napotyka spojrzenia Johanny i siedzącego obok Finnicka, zupełnie jakby zapomniała, gdzie się znajduje, myślami będąc w odległym dystrykcie. Haymitch zauważa jej powoli zaciskające się wargi i gdy natrafia na powód jej niezadowolenia, wstaje i pewnym krokiem podchodzi do baru.- Odair. – Niemal niezauważalne kiwnięcie zostaje okraszone sarkastycznym uśmiechem.- Haymitch. – Finnick uśmiecha się, lekko mrużąc oczy, gdy nazywa mężczyznę po imieniu.- Czyli konwenanse mamy za sobą – mężczyzna śmieje się szorstko i z wyrazem twarzy przedstawiającym najwyższą niechęć siada na stołku obok. Gdyby nie rozluźniona postawa jego ciała, można by sądzić, że ponownie trafił na arenę i zmuszony do sojuszu potajemnie planuje najlepszy sposób na poderżnięcie gardła swojemu rozmówcy. Jednak ciepła iskra schowana w głębi jego oczu przeczy wykrzywionym wargom i Johannę przez chwilę szokuje myśl, jak bliska musi być relacja między tym dwojgiem.Haymitch spogląda na nią, jakby wiedział, o czym myśli, co niemal ją peszy. Jeśli nienawidzi czegoś bardziej od jakiejkolwiek formy wstydu czy niepewności, z całą pewnością jest to przyłapanie na odczuwaniu ich. Początkowe zdziwienie i napięcie przeradzają się we wściekłość, która błyskawicznie rośnie, nadając jej oczom groźnego blasku.- Z tego, co pamiętam, poznała pani pannę Everdeen? – Haymitch kiwa w stronę Katniss, która stoi sztywno, obserwując całą trójkę. W końcu zatrzymuje swój wzrok na Johannie, a ona dochodzi do wniosku, że nie potrzebuje większej zachęty do ataku.- Trudno zapomnieć taką imprezę. – Uśmiecha się ironicznie i zauważa, jak oczy Katniss zwężają się w irytacji. – Pomiędzy brylowaniem w towarzystwie i gruchaniem ze swoim… przyjacielem – zawiesza na chwilę głos, obserwując reakcję – igrająca z ogniem znalazła chwilę na przyjacielską pogawędkę. Zaskakujące, ile nas łączy, choć liczba moich ofiar jest chyba jednak ciut większa. Może dlatego ona lepiej dogaduje się ze swoim nieskazitelnym chłoptasiem. Ich ręce są zbyt czyste nawet dla mojej najlepszej porcelany.Katniss wpatruje się w nią z niemą agresją, po czym odwraca się i odchodzi bez słowa. - Oczywiście, możesz poczekać na zewnątrz, skarbie – rzuca do niej Haymitch, otrzymując w zamian pełne wściekłości spojrzenie, niemal dorównujące tym rzucanym przez Johannę. Gdy zostają we trójkę, zapada milczenie, po chwili przerwane przez słowa mężczyzny:– To była broszka.- Wiem – odpowiada Johanna, wyzywająco patrząc mężczyźnie w oczy. Nie pozwoli się wpędzić w jeszcze większe poczucie winy, nie wtedy, gdy musi walczyć z jego nadmierną dawką, zalewającą ją na widok postaci przywołujących przeszłość i rzucających ją prosto w jej twarz każdym swoim słowem czy ruchem. – Przynajmniej wciąż ma odbiorcę, a nie samego adresata.Haymitch milczy, po czym długo wpatruje się w Johannę, by na końcu wyjść, niemal ze smutkiem kiwając głową.***- Idziemy? – Johanna chowa klucze do kieszeni i jeszcze raz obrzuca spojrzeniem drzwi, pomimo tego że dopiero co zamknęła kawiarnię. Ten moment krótkiego lęku, dość irracjonalnego zważywszy na miejsce (kto w Kapitolu włamywałby się do kawiarni lub gdziekolwiek indziej?), zaskakuje Finnicka.- Odair, ogłuchłeś? – warczy na niego niemal agresywnie, wyraźnie czując się niepewnie. Atakujący ton Johanny sprowadza go na ziemię. Finnick otrząsa się z chwilowego szoku i dostrzega prawdziwe znaczenie jej pytania, a raczej ukrytą w nim propozycję, na którą czekał od dłuższego czasu.Dywan w salonie Johanny jest gruby i miękki. Kominek z ciemnej cegły kontrastuje z nowoczesnym wystrojem apartamentu, a jednak w dziwny sposób go uzupełnia, potwierdzając zdolności kapitolińskich projektantów wnętrz. Zapewne został stworzony, by spędzać przy nim długie wieczory w przyjemnej atmosferze, którą codziennie odczuwają ludzie pozbawieni jakichkolwiek problemów czy choćby resztek poczucia realności. W przypadku Johanny i Finnicka nie można mówić o żadnej z tych okoliczności, jednak ogień otula ich falami ciepła, gdy siedzą, pijąc whisky ze szklanek z grubego szkła, równie serdecznie jak zapewne robiłby to dla innych mieszkańców.- Zmusili mnie. – Johanna na chwilę zawiesza głos, przytłoczona chęcią wyjaśnienia. Nie chce wymieniać ludzi, którzy mieli stać się tylko liczbami. Losowe liczby, zawsze w wielkich ilościach, które za jej sprawą miały zostać odjęte i urojone, aż zostałaby sama i przenoszenie jej na dowolną stronę równania nie stanowiłoby już problemu. Nie wspomina o nocy pełnej poczucia winy, o wściekłej zgodzie ani wyrazie zadowolenia na twarzy podwładnego Snowa, który drapieżnym uśmiechem dawał do zrozumienia, że zdobył właśnie kolejną zabawkę do kapitolińskiej kolekcji i że zanim ją przeniesie do tej groteskowej