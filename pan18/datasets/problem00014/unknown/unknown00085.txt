mam uważać?

Severus nie umiał rozpoznać uczniów, bo mówili oni szeptem. Ale ich głosy były bardzo zirytowane. Mistrz Eliksirów sapnął.

— Aha — mruknął do siebie. — To ja tu się zastanawiam, czy nie puścić wolno tych matołów, a oni sobie SCHADZKĘ zrobili. No, niedoczekanie ich... Randkowania im się zachciało, myślałby kto. Za eliksiry by się wzięli, poza Granger nikt nie odznacza się w tej szkole choćby odrobiną rozumu...

Podszedł szybko do drzwi, stanął przed nimi, poprawił włosy i załopotał szatą. Znowu sapnął i szarpnął klamką.

— Jeżeli myślicie, że możecie tu sobie urządzać bezkarnie randki, i to jeszcze po upływie ciszy nocnej, to się grubo mylicie. Szkolne reguły tego stanowczo zakazują. A nawet jeżeli nie, to ja to teraz robię. Macie trzydzieści sekund, żeby zniknąć mi z ocz... Potter? — spytał, szeroko otwierając oczy. — A co ty tutaj robisz z... Malfoyem?! — Mogłoby się zdawać, że Severus Snape dostał oczopląsu, tak szybko bowiem jego wzrok prześlizgiwał się od jednego chłopca do drugiego. A miał na co patrzeć, ponieważ każdy z nich ubrany był w rozchełstaną szkolną szatę, spod której widać było rozpiętą i pomiętą koszulę. Znajdowali się w dosyć osobliwej pozie — Harry stał oparty o ścianę na szeroko rozwartych nogach, był pochylony mocno w bok i wyciągał prawą rękę w kierunku leżącej miotły, a lewą zarzucił wokół talii Dracona, natomiast sam Draco stał między nogami Harry'ego, przodem do niego, obejmując go jednym ramieniem za szyję i próbując pomóc mu w podniesieniu przedmiotu. Zamarli w tej pozycji, kiedy Snape wparował do schowka, i patrzyli teraz na swojego nauczyciela przerażonymi oczyma.

— Co wy tu robicie? — zapytał bardzo cicho i bardzo niebezpiecznie Severus.

— Khe-khe. — Pierwszy z szoku otrząsnął się Draco i kaszlnął teatralnie. — Studiujemy geografię — powiedział poważnie.

— Geografię? — spytał Snape, unosząc lekko brwi.

— Owszem, geografię, panie profesorze. No wie pan, to taka mugolska dziedzina nauki. Potter mi ją pokazał. Bardzo ciekawa, nawiasem mówiąc. — Draco uśmiechnął się zawadiacko.

— Ciekawa, powiadasz. — Wzrok Snape'a wbity był w Dracona, ale ten zdawał się w ogóle nie zauważać wściekłości swojego opiekuna.

— Żeby pan profesor wiedział jak bardzo! Akurat teraz przerabiamy — zachichotał cicho — ruchy górotwórcze.

Snape zacisnął zęby. Po chwili wycedził:

— Że co?

— Ruchy górotwórcze! — krzyknął Draco, szczerząc się. Po chwili dodał — No wie pan. Ruchy... — Zaczął niespiesznie przesuwać opuszkami palców po torsie Harry'ego i kręcić swoim tyłkiem. Severusowi przypominał on węża boa na mugolskiej dyskotece. Nigdy, rzecz jasna, ani nie był na mugolskiej dyskotece, ani nie widział tańczącego węża boa, jednak miał nieodparte wrażenie, że wyglądałby on dokładnie tak. — Górotwórcze — Malfoy wsunął palec wskazujący za gumkę od bokserek Gryfona i strzelił nią z głośnym trzaskiem.

Harry poczerwieniał.

— Górotwórcze — powiedział beznamiętnie Snape, ciągle nie zmieniając wyrazu twarzy.

— Mhm — potwierdził Draco. — Nie widzi pan tej góry? — Wskazał głową w okolice krocza Harry'ego, który poczerwieniał jeszcze bardziej. — Nazywa się Gurus Potterus. Dzisiaj ją wypiętrzyliśmy. — Wypiął dumnie pierś.

— Tak po prawdzie... — szepnął Harry roztrzęsionym głosem i przełknął ślinę. — Tak po prawdzie to nie tylko dziś.

— No, masz rację, Potter, masz rację, nie tylko. — Draco uśmiechnął się szeroko. — A wczoraj, niech pan profesor sobie wyobrazi, wypiętrzyliśmy — też w tym składziku, swoją drogą — Gurus Draconis. A tak właściwie to Potter wypiętrzył.

Mogłoby się zdawać, że Harry nie umiał poczerwienieć jeszcze bardziej, ale Złoty Chłopiec po raz kolejny udowodnił, że ma ponadnaturalne zdolności — i zrobił to. Poczerwieniał.

Lecz Snape, jak zwykle, nie docenił swojego ucznia. Stał tylko w progu i patrzył na przeciwległą ścianę. Zdawał się być całkowicie oderwany od rzeczywistości. Dolna warga zaczęła mu lekko drżeć. Draco w tym czasie podniósł miotłę, oparł ją obok drzwi i zaczął zapinać koszulę Harry'ego.

— Wiesz co, Potter — szepnął. — Chyba naszemu Sevisiowi nie spodobała się geografia.

— Chyba nie — potwierdził cicho Harry i zabrał się za nieporadne gmeranie przy guzikach Dracona. Ten strzelił go tylko po rękach i wymruczał:

— Potter. Zostaw, jak nie umiesz. Sam to zaraz zrobię.

Snape natomiast powoli zaczął odzyskiwać świadomość. Mrugnął raz, potem drugi. Poruszył palcami prawej dłoni, jakby chciał sięgnąć po różdżkę, ale w ostatniej chwili się pohamował.

— Wy... — warknął. Chłopcy zamarli i spojrzeli na niego. — Wy... Wy! Gdybym miał odejmować punkty, to wasze domy do końca roku pozostałyby na minusie, nawet jeśli Granger podwoiłaby swoje wysiłki. A, uwierzcie mi, nie mam zamiaru tłumaczyć potem dyrektorowi, dlaczego odjąłem Gryffindorowi i Slytherinowi aż po tysiąc punktów. Nie znalazłbym chyba słów, by opisać to, co się tutaj dzieje...

— Niemożliwe — mruknął Draco. — Pan by słów nie znalazł? Taki mistrz elokwencji? Pamiętasz, Potter, przemowę profesora Snape'a z naszej pierwszej lekcji eliksirów?

Harry kiwnął głową, ale Snape zignorował słowa swojego podopiecznego.

— Także będziemy udawać — ciągnął dalej — że mnie tu wcale nie było. Nie było mnie tu, prawda? Prawda. — To rzekłszy,