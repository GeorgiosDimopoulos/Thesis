per il culo perché Harry lo potesse ignorare.- Sapevo che eri qui intorno da qualche parte. Solo non mi aspettavo che saresti saltato fuori da solo. -- Ero stanco di vederti vagare per il paese come un cane bastonato. Hai importunato per tre giorni gli abitanti di questo posto nel vano tentativo di scovare una persona che lavora qui da tre settimane. Harry allungò una mano e si portò il bicchiere di tè alle labbra. Era buono.- Non credevo che conoscessi il significato di questa parola, Malfoy. Lavorare... che brutto verbo. Malfoy perse l’aria di risaputa superiorità e si portò le mani sulle ginocchia, nascoste dal tavolo, la camicia bianca e inamidata che metteva in risalto i muscoli appena accennati del torace.- Ti ha mandato mia madre?- Mi ha mandato il mio ufficio.- Esortato da mia madre.- É preoccupata per te.- É preoccupata per il mio matrimonio. Non so se lo sai, ma a fine agosto mi sposo con una delle più ambite ereditiere dell’Inghilterra. Io il titolo, lei i soldi. La storia più vecchia del mondo.- Non sembra che tu abbia intenzione di sposarti, dato che sei venuto nella Loira a lavorare in una casa da tè come l’ultimo dei proletari.- Ultimamente ho capito che cosa vuol dire non avere abbastanza soldi per mantenere la propria famiglia. Mio padre non lo ha sopportato, no? Vedi Potter... anche Draco Malfoy può imparare a lavorare, per quanto brutto sia questo verbo.Harry diede un morso ad un biscotto, cercando di mantenere sotto controllo il nervosismo che stava crescendo in lui: non ricordava di aver mai avuto una conversazione di quel tono con Malfoy prima di allora. C’era una sottile ironia di fondo, ma tutto sommato era decisamente civile. Più civile del solito, almeno.- Mi dispiace per tuo padre.- A me no. - rispose lui scuotendo la testa. I capelli si mossero con lui, come sospesi nell’aria. - Non ha saputo prendersi le sue responsabilità. Io ho sopportato tante cose per lui. Non aveva il diritto di farlo.- É stato un omicidio! - esclamò Harry, sconcertato dalla freddezza con cui Malfoy parlava di suo padre.- Non prendermi in giro, Potter. Lo zelante dipendente del Ministero che ci ha spiegato le dinamiche della sua morte ha insistito molto sul fatto che mio padre non ha nemmeno tentato di difendersi quando quel fanatico lo ha attaccato. Un minimo spostamento, anche di una frazione di centimetro, e forse sarebbe ancora vivo. Malfoy, per la prima volta, abbassò lo sguardo di fronte a lui. - Mio padre non ha mai sopportato nemmeno lo spettro della povertà, ma era anche troppo codardo per uccidersi.- Credo che tu stia esagerando.- Ma che ne sai tu? Stai solo riportando il pacco a casa.Harry sorrise, pulendosi le briciole dalle dita, - Non crederai che ti trascinerei urlante a Londra se tu non volessi tornare?-- Credevo fosse il tuo lavoro, - rispose Malfoy, serio.- Il mio lavoro è fare l’Auror. Sai, proteggere il paese e tutte le altre menate varie. Il detective privato lo faccio solo per arrotondare lo stipendio. -- Cazzate, - sbuffò lui di rimando.- A parte gli scherzi, vuoi che dica qualcosa a tua madre, quando tornerò a casa? -- Non è più casa mia Potter. Non voglio passare il resto della mia vita ad essere additato come un Ex-Mangiamorte, ad essere evitato, a sorbirmi la diffidenza degli altri. Non fa per me.- Ehi, non continuerà così per sempre,- proruppe Harry, aggrottando le sopracciglia e azzardandosi ad accavallare le gambe. Il minimo movimento avrebbe potuto rompere quegli attimi di stasi tra di loro. Una tregua dopo anni.- Ma adesso è così.-E pensi che le cose miglioreranno se continuerai a lavorare qui per il resto della tua vita?Malfoy rimase in silenzio, a lungo, come se stesse riflettendo su cosa rispondere. Alla fine mormorò semplicemente: - Non lo so. Se hai finito il tuo tè posso proporti una breve sosta a casa mia prima di ritornare dalla tua dolce mogliettina, che a quanto so è ancora in dolce attesa.-Harry si illuminò senza volerlo, e non fece assolutamente nulla per mascherarlo. -Spero sia un maschio,-disse con un sorriso.-Spero che non assomigli a te,- ribattè Malfoy - Ah, non importa che tu paghi, - aggiunse poi, vedendo Harry tirare fuori il portafogli - Offre la casa.



***



Harry ringraziò Merlino per quella vasca piena di acqua calda.Odiava la doccia francese: quando voleva l’acqua calda veniva fredda, quando congelava e alzava la temperatura rischiava ustioni di terzo grado.Aveva sentito la mancanza della sua bella vasca inglese, e quella che Malfoy teneva nel suo bagno era il paradiso in quel momento.Si era poi scoperto che Malfoy aveva preso in affitto una casa di cinque stanze, nel bel mezzo della campagna. Un piccolo laghetto artificiale faceva bella mostra di sé davanti ad essa e il giardino era curato e ben tenuto.La casa di per sé era un posticino niente male.Il disordine che regnava sovrano al suo interno avrebbe fatto rizzare i capelli in testa anche alla più permissiva delle casalinghe.Ma Harry era un uomo, e nel disordine viveva più che bene.Iniziò a preoccuparsi solo quando