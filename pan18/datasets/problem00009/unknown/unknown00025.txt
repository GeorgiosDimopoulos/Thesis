scusa. Ma avevi dimenticato questo in biblioteca." Frugò nella borsa ed estrasse la pergamena.Ada la prese per capire cosa fosse. Il suo volto non fece una mossa quando la riconobbe. "Oh, sì." La riavvolse e la lanciò verso la scrivania, lasciando che vi cadesse disordinatamente sopra. "Grazie per esserti disturbata," disse sorridendo verso di lei. "Altrimenti mi sarebbe toccato riscriverla e sarebbe stata una palla."Hermione guardò quella pergamena abbandonata così malamente e rabbrividì: aveva davvero intenzione di consegnarla in quelle condizioni?"Ci ho dato una letta," ammise allora. "Non credo sia ben fatta. Se vuoi posso...""No, grazie," rispose Ada immediatamente. "Lo so che fa schifo, ma non me ne importa abbastanza. Finché non mi bocciano è più che sufficiente.""Ma perché?" Hermione non si trattenne dall'esternare la sua perplessità."Perché è una palla." Poi aggiunse: "Questo mondo, intendo. Finita la scuola io voglio iscrivermi all'università normale."Per una delle poche volte nella sua vita, Hermione rimase completamente senza parole. Si limitò a guardarla con gli occhi spalancati, cosa che fece scoppiare Ada a ridere."Hai mai pensato a quanto noioso sia il mondo dei maghi?" le domandò. "Sono fermi al medioevo.""Non puoi fare paragoni con la tecnologia babbana." Hermione ritrovò finalmente la sua voce. "In molti casi si è trattato di compensare quello che la magia non può fornire loro..."Ada prese l'oggetto con cui stava lavorando e lo allungò verso di lei. "E questo cosa sopperisce?" domandò. "L'unico gioco decente che i maghi hanno sono gli scacchi. Gli scacchi! Viventi, ma sempre scacchi."Hermione lo afferrò per controllare meglio cosa fosse e finalmente lo riconobbe: era il Game Boy, una di quelle console portatili per videogame che stavano andando di moda in quel periodo nel mondo Babbano. Le aveva viste in qualche vetrine. Però era un apparecchio tecnologico, quindi non avrebbe dovuto funzionare ad Hogwarts."Non fraintendermi, la magia è figa. Trasfigurazione mi piace un sacco. E non vedo l'ora di imparare a smaterializzarmi," proseguì Ada. "È il mondo dei maghi che è noioso... Non capisco perché debbano nascondersi invece di andare in giro come persone normali.""Bisogna tenere nascosta la magia ai Babbani perché non sarebbero in grado di comprenderla. Già in passato ci sono stati casi..." Hermione parlava con tono meccanico, ma i suoi occhi erano fissi sullo schermo del Game Boy, accesso contro ogni logica."Lo so, lo so. Continuo a trovare brutto che non si usi la magia per aiutare la gente in Africa, ma comunque..." Ada fece un segno con la mano che indicava che non voleva parlarne: era un argomento che aveva già affrontato. "Parlo di vivere come gli altri, invece di andare in giro vestiti con quelle palandrane che io boh. Invece si vive in questa specie di mondo dove l'attività più divertente è stato il Ballo del Ceppo. Wow." Allungò una mano verso di lei per attirare la sua attenzione. "Questa gente manco guarda Friends! Non guarda nulla!""A Hogwarts la tecnologia babbana non funziona," disse Hermione infine. "Perché questo sì?"Ada sorrise furba. "Non funziona perché ci sono degli incantesimi apposta. Li ho studiati e sono riuscita a trovare un piccolo contro-incantesimo che valesse solo per alcuni oggetti determinati," le spiegò. "Non avrei resistito un altro anno qui senza il mio Game Boy.""E come lo ricarichi? Va a batteria, vero?""Ho trovato un incantesimo che riesce a sostituire l'energia elettrica."Hermione era impressionata. Lei stessa era una maga eccezionale, ma si chiedeva se sarebbe stata in grado di creare incantesimi del genere. Insomma, si stava parlando di qualcosa che aveva superato le difese di Hogwarts stessa. Certo, dopo la Mappa del Malandrino non avrebbe dovuto stupirsi di vedere così tanti maghi abilissimi già in giovane età, ciò nonostante era incredula."Hai un grande talento..." commentò. "Il Mondo Magico ha bisogno di persone come te." Un mondo dove ci fossero Nati Babbani di gran lunga migliori dei Purosangue, che potessero portare una ventata di novità di un mondo ancora così chiuso."Nah. Quello," ed indicò il Game Boy, "è solo perché ci tengo. Nel resto sono abbastanza scarsa.""Ma se ti impegnassi un po' di più...!""Hermione," mormorò Ada dolcemente. "Non m'interessa. Vedi, a Babbanologia fanno apparire le invenzioni umane come delle stranezze o delle eccentricità, ma per me non è così." Le riprese tra le mani il Game Boy ed iniziò a giochicchiarci, premendo le dita con forza sui tasti. "Hai parlato di sopperire... Esatto. Gli uomini sono stati capaci di sostituire la magia. I maghi volano perché possono, gli uomini volano perché sono riusciti a farlo. Per me questo è grandioso." Alzò lo sguardo dallo schermo e le sorrise. "Io adoro la tecnologia. Riesci a capirmi?""No," ammise Hermione asciutta. "Non ci riesco."

***

Per Hermione Granger era strano ritornare ad Hogwarts dopo così tanto tempo. Certo, fra pochi anni avrebbe dovuto accompagnarci i suoi figli e la cosa ancora un po' la inquietava e la entusiasmava allo stesso tempo,