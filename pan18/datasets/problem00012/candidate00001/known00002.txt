pista da ballo e si avviò verso l’esterno del ristorante.

 

 La temperatura rispetto al pomeriggio si era decisamente abbassata e il venticello che si era alzato colpì John in pieno volto, facendolo rabbrividire. Sbatté più volte le palpebre per abituarsi all’oscurità della notte e si voltò per cercare il suo migliore amico. Sentendo dei rumori provenienti dal retro, si avviò lungo il vialetto e svoltò a sinistra.

 Quando vide Sherlock sospirò di sollievo nel sapere che non se n’era ancora andato. Si stava avviando verso l’uscita secondaria, abbottonandosi la giacca. Era nascosto nella semioscurità, probabilmente sperando che nessuno notasse che se ne stava andando.   

 «Sherlock.» lo chiamò.

 Il consulente investigativo si voltò. «Non dovresti essere dentro con i tuoi invitati?» chiese con la sua voce baritonale. A quanto pare non era sorpreso dal fatto che fosse lì.

 Lui si fermò a qualche passo dall’amico. «No. Non se il mio migliore amico è qui.» rispose. «Perché te ne stai andando?»

 Sherlock fece spallucce. «Ho assolto il mio compito.» spiegò.

 «Il testimone deve rimanere accanto allo sposo non solo durante la cerimonia e il discorso, ma anche dopo. Non puoi andartene.» replicò.

 «Sono stanco, John. Voglio andare a riposare.» concluse e si voltò nuovamente, riprendendo a camminare.

 Il medico lo prese per un braccio per trattenerlo. Non appena le sue dita si chiusero attorno al polso dell’amico, sentì il cuore accelerare e spingere contro la sua cassa toracica, quasi togliendogli il respiro. «Aspetta, Sherlock, ti prego.» lo implorò in un sussurro. «Mi dispiace.» concluse abbassando lo sguardo.

 Sherlock sembrò confuso. «Per cosa?»

 «Per averti chiesto di farmi da testimone.»

 «Perché ti dispiace?» domandò il moro. «L’ho fatto volentieri. Se la tua richiesta mi avesse in qualche modo infastidito non avrei mai accettato. Quindi dato che sono qui-»

 John scosse il capo. «Ti ho ferito.» disse interrompendolo. Sollevò lo sguardo e incontrò gli occhi di Holmes. «Sapevo che non avresti mai rifiutato se ti avessi chiesto di farmi da testimone. E solo adesso mi accorgo di aver commesso un errore chiedendotelo.»

 Un’espressione delusa attraversò il volto di Sherlock. «Ho fatto qualcosa di sbagliato?»

 John sorrise dolcemente. «No.» rispose. «Non hai sbagliato nulla.»

 «Il mio discorso era…?» la domanda rimase in sospeso.

 «Perfetto.» concluse per lui il dottore. «Quello che hai detto è stato meraviglioso, ma... Sherlock, io non ne avevo idea.»

 «Di cosa?» domandò l’altro deglutendo a vuoto. John aveva forse capito? Era stato attento, aveva tentato di non far trapelare nulla, ma forse il medico aveva compreso comunque.

 «Di quello che provi.» riprese John. 

 Il consulente investigativo aggrottò le sopracciglia. «Ho solo copiato delle frasi da un libro apposito.» si affrettò a dire, abbassando lo sguardo. Non poteva e non voleva rovinare tutto. Non al matrimonio di John. «Erano parole prese in prestito.»

 «Quelle parole erano troppo sincere per essere prese da un libro. Venivano dal tuo cuore.» replicò avvicinandosi ancora. «E se io avessi saputo… Se avessi osservato meglio, invece di-»

 «Non so di cosa parli.» lo interruppe.

 «Invece lo sai bene.» ribatté Watson, poi puntò gli occhi nei suoi. «Guardami negli occhi e dimmi che non provi niente. Che oggi quando mi hai visto all’altare con un’altra, quando mi ha visto baciarla e prometterle il mio amore, non hai provato nulla.»

 «Ero felice per te.» replicò Sherlock, deglutendo a vuoto.

 John scosse il capo. «Stai mentendo.» disse. «Ti ho spezzato il cuore. Lo vedo nei tuoi occhi, l’ho sentito in quello che hai detto e in quel meraviglioso valzer che hai scritto.» si avvicinò ancora e gli poggiò una mano sul petto, proprio sopra il cuore. «E lo sento ora.»

 Sherlock tremò e si allontanò bruscamente, sottraendosi al tocco dell’amico.

 «Il tuo cuore dice più di quanto potresti esprimere a parole.» sussurrò il dottore, gli occhi colmi di tristezza. «Sherlock, se me lo avessi detto… quando sei tornato avresti dovuto…»

 «Cosa?» sbottò bruscamente. «Dirtelo? Per sentirmi rispondere “non sono gay”?»

 «Non l’avrei fatto.» replicò John. «Non questa volta.»

 A Sherlock sfuggì una risata. «Davvero? E perché?» lo sfidò. «Tu sei sempre tu e io sono sempre io. Tu non sei gay e io sono sposato con il mio lavoro. E tu avevi Mary, l’avevi scelta. Che senso avrebbe avuto rovinare il tuo rapporto con lei per degli stupidi sentimenti?»

 «Non avresti rovinato il mio rapporto con lei, perché se me lo avessi detto non saremmo mai arrivati fino a questo punto.» replicò. «Io non l’avrei mai sposata.»

 Il volto del consulente investigativo venne attraversato dal panico. «Si staranno chiedendo dove sei finito.» disse. «Torna dentro prima di dire qualcosa di cui potresti pentirti.» e detto questo si voltò e tentò nuovamente di allontanarsi.

 John scosse