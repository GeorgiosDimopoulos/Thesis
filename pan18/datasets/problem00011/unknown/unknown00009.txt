imbarazzante.
Remus gira tranquillamente un’altra pagina del suo libro.
E la grande e potente Lily-primo-ministro-subito-Evans gli tira un calcio.
“Ouch!! Cosa?! Che!? Non sono stato io!! – Remus finalmente distoglie lo sguardo dal suo amato libro, rendendosi lentamente conto del silenzio e del modo astruso con cui tutti lo stavano guardando- … ahia?” dice incerto, cercando di capire in che guaio si è inconsapevolmente cacciato.
Dopo qualche istante di silenzio Sirius è il primo che scoppia a ridere, perché tutta quella situazione è così da Remus che non può non amarla.  
James e Peter sono rapidi a seguirlo, Alice e Frank arrossiscono con gli occhi brillanti dall’emozione, mentre Lily lancia un terrificante urlo esasperato a cui fanno poi seguito un lungo ed accurato elenco di insulti ed imprecazione che farebbero sbiancare uno scaricatore di porto di Notturn Alley, se solo Notturn Alley lo avesse un porto.
Nel giro di mezzo minuto si ritrovano espulsi dalla sala comune con l’ordine tassativo di “risolvete tutti i vostri problemi o giuro che vi chiudo io in uno sgabuzzino finché la questione non viene chiarita!”
“Ma… ma…”
“Black mi affido ai tuoi ormoni. Usali saggiamente per una volta” senza badare ai balbettii confusi di Remus, Lily chiude il passaggio alla torre dei Grifondoro con un tonfo sordo.
 
 
 
 
 
 
Al quinto anno è un enorme cane nero che accoglie Remus alla stazione di King Cross.
O meglio, è un enorme cane nero che assale Remus alla stazione di King Cross.
“Ma cosa diavolo…” il padre di Remus guarda la scena esterrefatto, mentre quella sottospecie di orso nero slinguazza suo figlio, scodinzolando in maniera molto pericolosa.
“Ehm… non è niente, questo sacco di pulci deve aver sentito odore di… della cioccolata, sì. Adesso vedo di trovargli qualcosa da mangiare e poi, poi ti raggiungo va bene?” dice incerto suo figlio, cercando di non ridere mentre quella mucca assassina tenta di scavarsi una strada attraverso i suoi vestiti.
Lyall, con un’aria leggermente perplessa attraversa la barriera per il binario 9 ¾, con la decisione di non voler sapere. Decisamente non vuole sapere.
Ancora ridendo il ragazzo riporta lo sguardo sul cane, non riuscendo a credere ai suoi occhi “Sirius?”
In un fluido movimento il cane diventa un bel ragazzo comodamente seduto su di lui.
E Remus non fa nemmeno in tempo a studiarlo un attimo, cercando qualche dettaglio nuovo su quel volto così familiare, che si ritrova le labbra dell’altro premute contro le proprie.
“Mi pulci es tu pulci, mio caro”
“Ma ciao anche a te. A cosa devo questa calda accoglienza?”
“Bhe volevamo farti sapere la bella notizia senza attirare troppo l’attenzione”
“Senza attirare troppo l’attenzione, certo”
“La presenza di un cervo cornuto addobbato con coroncine di fiori mi sembrava più difficile da spiegare”
 
 
Il quinto è l’anno della loro prima notte di plenilunio nella Stamberga.
Remus si tormenta senza sosta il bordi sfilacciati del vecchio maglione, spostando lo sguardo da loro alle finestra, la luna non ancora sorta nel cielo.
“È una pessima idea. Non andrà a finire bene. E se non funziona? Se vi attacco allo stesso?”
“Non succederà”
“Abbiamo studiato ogni libro possibile, e sono tutti dalla nostra parte”
“Tu hai studiato ogni libro possibile, inizi a dubitare della tua infinita sapienza?”
“No, ma- sospira, passandosi con irritazione le mani tra i capelli- non voglio ferirvi. Non me lo perdonerei mai vi capitasse qualcosa”
Peter e James sbuffano esasperati, dopo aver affrontato quel discorso giusto un centinaio di volte nell’ultimo giorno.
Sirius nasconde l’irritazione solo per baciarlo e salvare così quel bellissimo labbro inferiore che il suo ragazzo stava tormentando con i denti.
“Andrà tutto bene. Peter può scappare con facilità e io e James siamo abbastanza grandi da tenerti sotto controllo. Devi solo fidarti di noi”
“Ma-“ Sirius non lo lascia continuare dandogli una profonda leccata sulla guancia, prima di arretrare con un ghigno e cambiare aspetto.
“Blhea!! Sei disgustoso Sirius!” impreca cercando di pulirsi dalla bava del suo ragazzo.
Il cane abbaia felice, per poi iniziare a strattonargli il maglione troppo largo con fare giocoso.
James e Peter stanno ancora ridendo mentre cambiano aspetto, e iniziano a dare man forte al cane.
“Sì, sì, d’accordo. Se non vi conoscessi vi prenderei per un branco di bestie pervertite che vuole vedermi nudo” borbotta controvoglia, togliendosi la maglia e gettandola in un angolo.
“Anzi, ora che ci penso è proprio quello che siete”
Non fa in tempo a portarsi le mani alla cintura che una prima fitta lo fa cadere piegato in due sul pavimento.
 
Sirius sente il suo cuore battere troppo forte nel petto, mentre un istinto primordiale gli fa mostrare i denti e tenere la coda bassa davanti alla creatura che ha difronte.
Ma poi riesce a riprendere il controllo di sé e tutto quello che s’impone di pensare è RemusRemusRemus mentre gli si fa avanti con fare quasi giocoso, per poi distendersi al suo fianco e rotolarsi sulla schiena.
Il lupo lo guarda ringhiando, e quando le sue zanne si avvicinano troppo alla giugulare esposta si chiede chi diavolo gliel