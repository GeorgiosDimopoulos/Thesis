remis; obie drużyny oszczędzają siły, woląc obserwować rywala i zaatakować w odpowiednim momencie… oczywiście oprócz Aomine i Kagamiego. Obaj silni skrzydłowi grają, jakby od tego zależało ich życie, plany gry omawiane przed meczem kompletnie wyparowały z ich głów.

Z drugiej strony nie można im się dziwić. Jako że zazwyczaj zmieniają oni mecze tego rodzaju w prywatne 1-na-1, trenerzy obu drużyn postanowili, że będą oni grali tylko dwie pierwsze kwarty. Bądź co bądź sparingi są po to, aby cała drużyna mogła grać i się sprawdzić.

Kagami łapie podanie od Kuroko i rusza w kierunku kosza Touou. Aomine jest przy nim szybciej niż trwa uderzenie serce, próbując odebrać piłkę. Czerwonowłosy zatrzymuje się gwałtownie, wykonując szybko zmyłkę; Aomine jednak przewiduje to i blokuje drogę, którą chciał uciec Kagami. W ciągu ułamka sekundy zwierzęcy instynkt asa Seirin daje o sobie znać i piłka przelatuje między nogami niebieskowłosego nastolatka wpadając prosto w ręce Kagamiego.

Słyszy on ciche przekleństwo Aomine i obaj znowu biegną, adrenalina buzuje w ich żyłach, oczy nie widzą nic oprócz kosza przed nimi, piłki oraz siebie nawzajem.

Kagami skacze, chcąc wykonać wsad, ale Aomine jest zbyt blisko i blokuje on piłkę; wylatuje ona poza granice boiska.

Obaj koszykarze lądują na ziemi… prawie idealnie. W powietrzu byli za blisko siebie i teraz, kiedy stanęli już na twardej powierzchni kortu, ich nogi zaplątały się o siebie. Z przerażeniem w oczach Kagami czuje, że grunt ucieka mu spod stóp, a on sam leci do przodu. Instynktownie chwyta pierwszą rzecz, na jaką natrafiają jego ręce – ramiona Aomine. Siła z jaką wylądowali oraz fakt, że Kagami nie należy do najmniejszych osób sprawia, że i Aomine przewraca się, na plecy, pociągając za sobą rywala.

Przez kilka długich, długich chwil leżą w bezruchu, obserwując się nawzajem rozszerzonymi w szoku oczyma. Oni nie tylko na siebie wpadli i przewrócili się – ich usta również się dotknęły.

Ktoś niedaleko nich kaszle cicho. Jak na sygnał obaj skrzydłowi odrywają się od siebie i uciekają jak najdalej, oddychając ciężko i ocierając wargi.

- Ty idioto, może byś uważał?! – Aomine wstaje powoli, patrząc na Kagamiego z pogardą.

- Słucham?! To ty na mnie wpadłeś! – odwrzaskuje Kagami, trzęsąc się ze złości. Na wszystkie świętości pocałował Aomine przy wszystkich! – Chyba będę wymiotował – mamrocze, zakrywając usta.

- Twierdzisz, że jestem obrzydliwy? – Ciemnoniebieskie oczy lśnią niebezpiecznie.

- To za mało powiedziane.

- Ty…!

Zanim jednak Aomine i Kagami zdążyli do siebie doskoczyć, zostali sprawnie złapani przez swoich kolegów z drużyny i unieruchomieni.

- Tak… - zaczyna powoli Imayoshi. – To będzie na tyle jeśli chodzi o drugą kwartę, nie sądzisz? – Patrzy pytająco na Hyuugę.

Kapitan Seirin wzdycha, zwiększając ucisk wokół ramienia Kagamiego, aby ten mu nie uciekł.

- Definitywnie. - Jego wzrok przesuwa się od Kagamiego do Aomine i z powrotem. – Zostały już tylko cztery sekundy, więc wy dwaj na ławkę.

- Ale…!

- Cicho! – Szybkie uderzenie w głowę skutecznie ucisza Kagamiego.

Asy swoich drużyn schodzą powoli z boiska, cały czas warcząc na siebie. Riko, starając się powstrzymać śmiech (tak jak i reszta drużyny, zauważa z niesmakiem czerwonowłosy) wysyła go do szatni. Tuż za nim idzie Aomine z twarzą niczym chmura burzowa.

Kiedy są już na korytarzu, wystarczająco daleko od kortu, obaj zaczynają się śmiać.

- Było blisko. – Aomine uwiesza się na plecach swojego chłopaka, jego zwykły wyraz twarzy zastąpiony małym uśmieszkiem. – Jesteś całkiem dobrym aktorem.

-Ty również – szczerzy się do niego Kagami i, ponieważ może, całuje swojego partnera, lecz tym razem porządnie.

Kagami po prostu nie zauważa, kiedy ludzie z nim flirtują (ku zgrozie Aomine)

Bardzo, bardzo przepraszam za tak długą nieobecność. Niestety zajęcia na studiach informatycznych nie należą do najłatwiejszych, a i brak weny nie pomaga.


            (See the end of the chapter for  more notes.)
            


Czy ty nic nie widzisz?


- Jesteś taki uroczy!

Niosący puszki z piciem Aomine zamarł, zaciskając szczękę. Cholera, znowu. Chcąc upewnić się, że ma rację, wygląda zza rogu małego domku zbudowanego na terenie ulicznego kortu, aby gracze mieli się gdzie przebrać.

Tak jak przypuszczał, widzi Kagamiego w otoczeniu dwóch dziewczyn – wyglądają mu na będące na drugim lub trzecim roku studiów – które wpatrują się w czerwonowłosego w sposób jasno mówiący, że zaraz któraś poprosi go o numer.

Tłumiąc warczenie, Aomine rusza w ich stronę, wyzywając w umyśle Kagamiego od ślepych kretynów.

Zawsze, zawsze, kiedy są razem i Aomine zostawi swojego chłopaka na chwilę, czerwonowłosy przyciąga do siebie mniej lub więcej osób nim zainteresowanych. Po ostatnim razie, gdy coś takiego miało miejsce, Aomine był bliski napisania Kagamiemu na czole „Własność Aomine Daiki. Nie dotykać".

Oczywiście jego partner nic nie widzi. Jest tak cholernie miły, chcący pomóc każdemu, kto o to poprosi i kompletnie, beznadziejnie ślepy na oznaki jakiegokolwiek flirtu. Czasami, kiedy Aomine chce go podręczyć, jest to całkiem zabawne: czerwone oczy rozszerzające się komicznie i ich właściciel rumieniący się po koniuszki uszu, kiedy załapie ukrytą aluzję w słowach asa Touou.

Jednak przez większą część czasu jest to po prostu wkurzające.

- Oi, Kagami, łap. – Aomine rzuca nastolatkowi puszkę z kolą, omiatając spojrzeniem dziewczyny. Całkiem urocze, niezbyt umalowane, B i