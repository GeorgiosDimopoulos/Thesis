Merlino e Morgana, che accidenti ho fatto?!“Io… Credo che dovremmo parlare, prima.”Di colpo, la confusione sparì del tutto dalla mente di Eva. Sapeva che era arrivato il momento. Sapeva che avrebbero parlato di quello.“Severus…”“No, Eva.” l’uomo scosse la testa “È sbagliato. Te l’ho detto.”“Ma io sono Eva, non Lily.”“Però… È sbagliato lo stesso.”“È perché sono una sua parente?”“No! Smettila!” Severus si alzò ed iniziò a camminare il circolo, gesticolando con le mani “Non c’entra nulla Lily, io parlo di… Della differenza d’età, ad esempio! Sono un uomo vecchio, molto vecchio!”“Ma non dimostri i tuoi anni.”“A chi importerà? La gente…”“Oh, Severus, davvero ti importa di ciò che pensa la gente?”Severus si fermò, allibito. Ma con chi stava parlando, Silente?E, in quel momento, realizzò che sì, gli importava ciò che pensava la gente, gli importava davvero. Per tutta la vita non aveva fatto altro che compiacere gli altri: con suo padre, da piccolo, cercando di non farsi quasi mai vedere e di non usare la magia di fronte a lui; con i suoi compagni di casa, ad Hogwarts, che l’avevano spinto fra le braccia del Signore Oscuro, perché lui era un Serpeverde e questo ci si aspettava; con il resto del mondo, poi, che non aveva mai saputo – mai, finché Potter non lo aveva rivelato – dei suoi sentimenti per Lily, che gli aveva permesso di fare il doppio gioco… Ed era stato lui a non volere che si sapesse, era stato lui a pregare Silente di non dire… E, poi, quando aveva capito che gli altri sapevano… Se n’era andato. Se n’era andato, perché non avrebbe sopportato lo sguardo di pena e compassione negli occhi della gente. Il giudizio.Severus si risedette, sconvolto dal peso di quelle rivelazioni.“Sì.” rispose “A quanto pare, mi importa.”Eva gli si avvicinò a gli si sedette di nuovo in braccio.“Severus, non è così importante.”L’uomo scosse la testa.“Tu non capisci… Qui, si tratta solo dell’età. Ma nel mondo da cui provengo, da cui proveniamo… Ci sarebbe dell’altro.”“Ovvero?”“Direbbero tutti che sto con te perché somigli a Lily, ecco che direbbero.”“Ma io so che non è vero. Me l’hai detto tu, Severus.”“Anche io lo so, Eva. Anche io. Ma gli altri…”“Gli altri possono andare a farsi friggere.”Severus aggrottò leggermente le sopracciglia. Capì che doveva essere un detto babbano e sospirò di nuovo.“Eva… Sei giovane, hai tutta la vita davanti. Esci da una brutta esperienza, sicuramente questo è solo un capriccio…”“Ma Severus.” insistette lei “Non ho mai detto che sarà per sempre, o cosa. Ti ho solo chiesto di provarci. Mi piaci, e questo non lo posso più negare… Capisci? Io dovevo dar voce ai miei sentimenti. Se durerà, sarà meraviglioso. Altrimenti… Avremo comunque dei bei ricordi.”Severus strinse le labbra. Ecco, quindi, cosa Eva non capiva.Lui non ragionava così. Gli ci erano voluti mesi per ammettere a se stesso di essere attratto da lei. Aveva ceduto all’istinto solo la notte prima, ma già si sentiva… Legato. Ecco, l’aveva ammesso: era in trappola.Severus non era un uomo con cui ‘provare e vedere come va’. Severus era l’uomo dei ‘per sempre’. Già solo il fatto che Eva potesse considerarlo un’avventura passeggera… Era inconcepibile. Lo faceva sprofondare nella depressione più nera.Adesso basta, non sono più un ragazzino. Accidenti!“Devo contattare il tuo presunto padre, o sbaglio?” chiese Severus, per cambiare discorso. Non ne voleva più parlare.“Giusto!” esclamò lei, sorridendo.“E allora vai a casa. Ti farò sapere quando risponde.”“Non posso venire con te?”Severus scosse la testa. Non aveva un gufo suo, quindi se lo sarebbe dovuto procurare, o avrebbe dovuto usare quelli del servizio postale… Sarebbe dovuto tornare a Diagon Alley, come minimo.“Devo andare in posti… Potrei portarti con me solo con la magia, e c’è comunque il rischio che ci riconoscano.”“Sei famoso?”“Più o meno. Ma tuo padre lo è sicuramente, così come i tuoi nonni e… Beh. C’è somiglianza.”Eva annuì, stringendo le labbra.“… La magia…” disse infine. Un’ombra scese sul suo viso.“Eva, è una questione di cui dovremo discutere poi. Dovrai portarmi all’orfanotrofio e dirmi chi è questo uomo nero, ma prima dobbiamo avvertire la tua famiglia. Voglio capire cos’è successo.”Lei annuì, poi, finalmente, si alzò dalle gambe di Severus.“Allora vado a sistemarmi, poi torno a casa.”“Brava.”Gli occhi della ragazza si illuminarono per un attimo, prima che Eva si chinasse a sfiorare le labbra di Severus con un bacio.“Fammi sapere tutto.” gli disse.“Certamente.” 

Torno con questo capitolo :)Le cose si stanno risolvendo pian