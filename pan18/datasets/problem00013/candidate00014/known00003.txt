chłopaka, który delikatnie i dość niepewnie starał się odsunąć od siebie czarnoskórego. – Ponoć Lloyds dzwonił do niego przed chwilką i dał mu jakieś zadanie.

– Ja przed chwilką jak to ładnie ująłeś, rozmawiałem z nim i Lloyds jakoś nie dzwonił do nikogo z nowym zadaniem. Zresztą dałby je wtedy i mi. – Widać było dokładnie, że Barnaby nie miał w tej chwili dobrego humoru. Może spowodowane to było kłamstwami Tigera albo tym, że Kaburagi zrobił co tylko mógł, aby nie musieć pokazać się na przyjęciu. Była jeszcze trzecia opcja, że obydwoje pokłócili się, a Barnaby jako ten inteligentniejszy chciał pierwszy wyciągnąć rękę. Możliwości było kilka.

– Coś się stało? – Blue Rose podeszła do nich, spoglądając pytająco na mężczyzn. Miała na sobie naprawdę bardzo ładną, błękitną sukienkę przylegającą do ciała na drobnych ramiączkach.

– Tiger znalazł sobie ładną wymówkę, by nie musieć być na przyjęciu – oznajmił Nathan, robiąc przy tym zbolałą minę. – Naprawdę, zachowywał się dzisiaj naprawdę dziwnie. Rock Bison mówił mi nawet, że siłą musiał go z domu wyciągać.

Blondyn skrzywił się słysząc to, po czym odszedł od nich bez żadnego słowa. Zgarnął kieliszek szampana od najbliższego kelnera od razu wypijając go duszkiem i odstawił zaraz gdzieś w niezbyt dobrze widocznym miejscu.

Kompletnie nie mógł zrozumieć, co odwaliło staruszkowi. Zachowywał się jakby nie chciał mieć z nim dzisiaj do czynienia. Nie odpowiadał na jego wiadomości, ani też nie odbierał telefonów. A wczoraj przecież sam do niego przyszedł wieczorem opijać jego zwycięstwo. Wydawał się być naprawdę w dobrym humorze, więc o co mu chodziło?

Nie pamiętał co prawda, jak ich popijawa wyglądała od momentu, gdy zaczęli pić szóste, czy siódme piwo, jednak co mogli potem robić? Co najwyżej pokłócili się, a przecież staruszek jakoś nigdy nie brał jego obelg na serio. Hm, a może powiedział coś o wiele gorszego?

 

~*~

 

Młody mężczyzna zeskoczył z dachu budynku na ziemię, w międzyczasie uczepiając się jeszcze na ułamki sekund sporej wielkości lampy ulicznej. Po wylądowaniu zgrabnie na ziemi, ruszył biegiem za młodą kobietą w czerwonym kimonie, jednocześnie wyciągając dwa pistolety Daly DDA i odbezpieczając je szybko. Ludzie widząc to, odsuwali się z krzykiem, dając tym samym lepsze pole manewru szatynowi.

Lilith skręciła nagle w prawo, do wąskiej uliczki, dzięki której można się było dostać do mniej odwiedzanych części miasta. Nie wiedziała jednak, że dosłownie kilka dni temu była tam ekipa budowlana, która wybudowała w tym miejscu średniej wielkości mur. Wiedziała, że gdyby się przyłożyła, spokojnie przeszłaby przez niego, jednak siedzący jej na ogonie mężczyzna pewnie od razu by to wykorzystał.

– Och, Kyle – jęknęła cicho, zatrzymując się i opierając zaraz o ścianę. Uśmiechnęła się ponętnie do szatyna, jednocześnie rozchylając poły kimona. Na mężczyźnie jednak nie zrobiło to żadnego wrażenia, bez mrugnięcia okiem strzelając tuż obok jej głowy.

– Zamknij się i gadaj, gdzie znajduje się wasza nora?! – warknął, mierząc teraz prosto w jej głowę. – Streszczaj się, albo zrobię ci dziurę we łbie!

– Nie zabijaj mnie! – krzyknęła, upadając na ziemię i zakrywając twarz rękoma. Zaraz też wrzasnęła głośno ze strachu, chwilę później słysząc wystrzał i jak kula uderza w coś twardego. Uchyliła powieki, spoglądając z zadowolonym uśmiechem na stojącego przed nią herosa. Przez chwilę naprawdę bała się, że jednak Tygrysek nie zdąży na czas jej pomóc.

– Nie wiesz, że pistolet to nie zabawka? – Wild Tiger zwrócił się do szatyna, który wydał z siebie coś na kształt głośnego prychnięcia.

– Ta sprawa nie dotyczy ciebie, Tiger. Dlatego prosiłbym, abyś się nie wtrącał do tego – odparł ten, zaczynając biec w jego kierunku z zamiarem wyminięcia go. Kotetsu od razu ruszył, by go zatrzymać, jednak nie spodziewał się, że młodzieniec wykorzysta ten moment, by wyskoczyć wysoko w górę i tym sposobem go minąć.

Niestety, obydwoje nie zdawali sobie sprawy z tego, że Lilith zdążyła już wstać i znaleźć się tuż za herosem. Sprawnym ruchem ściągnęła mu odrobinkę kask z głowy, po czym natychmiastowo wpiła się w jego wargi. Tiger wydał z siebie zaskoczone sapnięcie, czemu towarzyszył dziki ryk drugiego mężczyzny.

– Niee! – wrzasnął, wymierzając w nią swoimi spluwami. Miał nadzieję, że to wystarczy i nie będzie zmuszony do niej strzelać.

"Proszę, pokaż mi swoje najgorsze chwile w życiu". Kotetsu usłyszał jeszcze w swojej głowie zanim nie opadł w wir wspomnień.

 

~*~

 


Brunet podbiegł do lekarza dyżurnego, przystając jeszcze przy nim i starając się złapać oddech. Dopiero co udało mu się wyrwać po pokonaniu tych kilku złodziei, przez co musiał zostawić na tych kilka chwil Tomoe samą.



– Sensei, co z moją żoną? Dostałem pilne wezwanie z pracy i musiałem ją na kilka minut zostawić. – Spojrzał na twarz złotowłosego doktora, którego wzrok zrobił się strasznie zbolały.



– Chodzi panu o Tomoe Kaburagi. – Pośpiesznie kiwnął głową, chociaż w środku z nerwów skręcało mu już wszystko w jeden, wielki kłębek. – Przykro mi to mówić, niestety zaraz po pana wyjściu stan pana żony diametralnie pogorszył się. Nie byliśmy w stanie jej uratować. Ta nagła sytuacja zaskoczyła nas i nie byliśmy należycie przygotowani na taką ewentualność.



Dalej Kotetsu już nie słuchał tego, co lekarz mu przekazywał. Jego świat się zawalił i żadne słowa nie mogły mu w żaden sposób pomóc.



 



~*~



 



Brunet korzystając z okazji, że Bunny poszedł na chwilę