, che getta testa e braccia indietro, aggrappandosi al cornicione. In quella posizione, le luci che provengono dalla strada e dalle varie camere lo colpiscono al punto da illuminare lui e la sua espressione estatica e quasi sofferente, e spingere i due a dare loro immediatamente le spalle, accucciandosi il più possibile – sebbene intravederli sia praticamente impossibile.

Guang-Hong tira fuori il cellulare, azzera la luminosità (ma ha come la sensazione che potrebbe accendere anche il flash e comunque quei due non ci farebbero assolutamente caso) e apre l’editor di testo, che, per ulteriore sicurezza, imposta sulla grafica notturna.  Velocemente, seleziona la tastiera occidentale e inizia a buttare giù parole in un inglese approssimativo, che risente del suo essere così tanto sconvolto.

 


Dobbiamo andare subito non voglio restare qui mentre fanno QUELLO


 

Leo annuisce, ma poi si morde un labbro per non ridere. Le sue spalle, però, tremano convulsamente. Guang-Hong trova giusto e lecito assestargli una gomitata nel fianco che per un attimo gli spezza il respiro. Non è quello il momento di prendersi in giro, o di ridere del suo pudore. E poi, dopotutto, riflette un po’ imbronciato, è Phichit quello la cui sfrontatezza raggiunge vette quasi diaboliche, non lui. Leo congiunge le mani come per scusarsi e gli sfila via il cellulare dalle dita, componendo velocemente un messaggio.

 


Non credo oserebbero tanto, però hai ragione dobbiamo andarcene. Riusciamo a raggiungere la porta senza farci vedere?


 

Guang-Hong si costringe a voltare la testa e guardare attraverso la fessura, sforzandosi di ignorare i movimenti che l’ombra di Victor sta facendo per focalizzarsi con la massima attenzione sulla porta, a circa quattro o cinque metri dal cornicione. Raggiungendola direttamente forse non riuscirebbero a farla franca, ma aggirando il breve locale a pianta quadrata che fa da anticamera al terrazzo ed appiattendosi al muro, bene, forse potrebbero avere una possibilità. Sente il cuore battere più forte e non saprebbe dire se è per via di Leo o per via di quella piega inaspettatamente avventurosa, che lo fa sentire come in uno dei suoi mondi immaginari.

 


Giriamo intorno all’edificio e quando arriviamo sul lato della porta strisciamo lungo il muro



Sì ma da qui all’angolo laggiù come facciamo?



Dobbiamo correre ma senza fare rumore



Con tutto quello che sta facendo Yuuri io non mi preoccuperei



LEO!!!!!



Scusa scusa. Va bene facciamolo ma andiamo uno per volta,  così l’altro è pronto a creare un diversivo se dovessero accorgersi di noi



Va bene, vado prima io



OK



 


Si scambiano uno sguardo complice e non riescono ad evitare di sorridere. Poi Guang-Hong rinfodera il cellulare e si raddrizza un po’, restando comunque un po’ molle sulle ginocchia e controllando la situazione da sopra la cisterna. L’odore della ruggine spinto fino a lui dal vento gli provoca un immediato moto di nausea. Yuuri e Victor sono ancora piuttosto affaccendati. Molto bene, pensa – anche se in realtà non è così bene. E poi: adesso!

Correndo sempre un po’ ingobbito e sforzandosi di farlo in punta di scarpe, copre quei quattro metri che lo separano dall’angolo più vicino e gli sembra di fare troppo rumore, di impiegarci troppo, che verranno scoperti e, oh cielo, che vergogna. Eppure, non fa in tempo a formulare un discorso di scuse che sente il muro scabro e freddo premere contro il palmo della mano. Ansimando contro le mani premute sulla bocca, si affaccia quel poco che basta ad assicurarsi di non essere stato visto. Negativo. Alza un pollice verso di lui e poi gli fa gesto di raggiungerlo. Leo, che può contare su gambe più lunghe delle sue, colma la distanza in cinque falcate sinuose e potenti, che per un attimo gli svuotano la testa e gli asciugano la bocca. L’ha sempre visto muoversi sul ghiaccio e gli è sempre sembrato così preciso e aggraziato, ma vederlo correre sul terreno è tutta un’altra cosa. È quasi come assistere ad un portentoso spettacolo della natura, uno di quelli che non smetteresti mai di guardare. L’incanto, però, si rompe di colpo quando Leo atterra senza rumore accanto a lui. Ancora, controllano che i due non si siano accorti di nulla (non l’hanno fatto; adesso, a giudicare dai suoni che stanno emettendo, le cose si sono fatte parecchio intense e davvero, Guang-Hong non ci vuole pensare) e camminano velocemente intorno alla piccola costruzione, premendosi contro il muro quando arrivano alle loro spalle, esposti, in piena vista ma opportunamente, provvidenzialmente celati dal buio. Si tratta, adesso, girare l’angolo, fare qualche passo e aprire silenziosamente la porta. Dopo, potranno lanciarsi a rotta di collo giù per le scale. Dopo, saranno finalmente fuori da quella situazione assurda e,una volta al sicuro nelle loro camere, potranno perfino riderne e prendere Victor e Yuuri in giro.

Leo gli sfiora la spalla e fa un cenno. Sta indicando Yuuri, e la sua testa ancora gettata indietro, la faccia rivolta ad un cielo che, ne è sicuro, non sta davvero vedendo. Annuiscono quasi nello stesso momento e, insieme, voltano l’angolo e molto lentamente camminano verso la porta. Non è il momento di fare errori, non è il momento di lasciarsi prendere