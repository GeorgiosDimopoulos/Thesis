, aż Deanowi nieco zakręciło się w głowie. Nie miał zielonego pojęcia, jak studenci się tu odnajdują.

A może czasami się gubią, pomyślał. Wyobraził sobie Sama, jak biega między korytarzami i szuka wyjścia z budynku, nie mogąc go znaleźć. Zachichotał cicho, ale poczuł też małe ukłucie w sercu. Gdyby był tu z bratem, mogliby razem poszukać drzwi. Ale Sam nie zabrał go ze sobą.

— Zgubiłeś się tu kiedyś? — spytał, próbując zamaskować chwilowe rozrzewnienie. Rozrzewniony Dean, śmieszne, doprawdy.

— Nie — powiedział Sam i skręcił za rogiem.

Dean podążył za nim. Jasne, że Sam się nie zgubił, zawsze sobie dobrze radził. Być może właśnie dlatego wyjechał sam.

Podeszli do młodej kobiety (nawet całkiem w typie Deana, gdyby ktoś pytał, ale Sam nigdy tego nie robił, a nikogo innego z nimi nie było) i machnęli jej przed nosem odznakami.

— Agent Plant i agent Page* — oznajmił Dean i uśmiechnął się do niej czarująco, ale ta spojrzała na niego zimno, poprawiając sobie okulary.

— W sektorze A — rzuciła i odwróciła się do nich tyłem.

— A mogłaby nam pani pokazać ten sek...? — zaczął Dean, ale Sam pociągnął go za rękaw marynarki.

— Agencie — syknął. — Biuro dało nam przecież mapę biblioteki. Idziemy.

Dean wyszarpnął się z jego uścisku, dopiero kiedy znaleźli się za rogiem. Poprawił sobie krawat i spojrzał na brata z przyganą.

— No i co mnie tak ciągasz jak zazdrosna żona, przecież ci nie odfrunę — zamarudził. Nie jestem tobą, chciał dodać, ale się powstrzymał.

Sam go zignorował, sprawnie lawirując między kolejnymi regałami. Widocznie naprawdę znał drogę (bo Dean nie przypominał sobie żadnej mapy, a już na pewno nie takiej z FBI), więc starszy Winchester podążał za nim bez słowa skargi.

Zwłoki leżały wzdłuż wysokiej, choć wąskiej półki, zawierającej książki o prawie administracyjnym. Pokazali odznaki kręcącym się tam policjantom i podeszli bliżej ciała.

— Znajomy sektor, co? — rzucił Dean mimochodem i kucnął przy ofierze. Młody mężczyzna, student prawa, w białej koszuli efektownie zachlapanej krwią wypływającą z poderżniętego gardła.

— Tak — odpowiedział Sam i kucnął obok Deana. — Jakieś znaki szczególne?

Dean przyjrzał się ciału. Jeden guzik u koszuli był urwany i leżał obok mężczyzny, ale poza tym nie zauważył niczego niepokojącego. Wzruszył ramionami.

— Zobacz — powiedział Sam i kiwnął głową ku plecakowi leżącemu obok zwłok. — Chyba jeszcze nikt go nie przeglądał.

W środku nie było niczego ciekawego. Kilka grubych tomów o prawie karnym i cywilnym oraz jedna cienka książeczka. „Konstytucja Stanów Zjednoczonych Ameryki”, jak zauważył Dean.

— To Konstytucja — powiedział Sam ze zdziwieniem.

Dean posłał mu zirytowane spojrzenie.

— Poznaję, panie studenciku — odparł sarkastycznie.

— Ale w wersji sprzed wszystkich poprawek — dodał brat i spojrzał na niego z takim wyrazem twarzy, jaki Dean czasami nazywał „suczym”.

— I? — spytał.

— I to może nam w czymś pomóc. Nikt normalny nie nosi przy sobie starej Konstytucji — odrzekł Sam i chwycił książeczkę.

— Chyba że studiuje prawo — mruknął Dean, ale uniósł brwi, kiedy spomiędzy kartek na podłogę sfrunął mały świstek papieru. Chwycił go i rozłożył, ale Sam zabrał mu ją sprzed nosa i zabrał się za czytanie. — Tak, nie mam nic przeciwko, bracie, bierz, bierz, skoro tak prosisz — dodał ironicznie pod nosem.

— Przepisana treść drugiej poprawki** — powiedział Sam, ignorując narzekania Deana. — I dopisek, który praktycznie wszystko wyjaśnia.

Dean zajrzał mu przez ramię i zdmuchnął włosy z szyi Sama, na co ten wzdrygnął się, ale nie odsunął.

— „Kólka w łep by mniej bolała ale nie popierasz drógiej poprawki wienc giń zarżnienty od norza” — przeczytał i zmarszczył się. — Kto to pisał? — dodał takim tonem, jakby miało mu zaraz stanąć serce.

Sam zaśmiał się wrednie i wstał.

— Pewnie ktoś, kto ma umiejętności językowe na takim samym poziomie, na jakim ty matematyczne — odparował i skulił się, kiedy Dean huknął go po barkach. — Chyba nic tu po nas. To robota dla prawdziwych federalnych, nic nadnaturalnego.

— Nadnaturalne to są te błędy — powiedział starszy Winchester, podążając za bratem do wyjścia. — Wolałbym być chyba zadźgany przez Lucyfera niż analfabetę.





***



Dean nie przyznałby się do tego przed Samem za nic w świecie, ale te dwa lata bez niego dłużyły mu się jak czterdzieści, i to w Piekle. Nie zrozumcie go źle, z tatą było fajnie, naprawdę. Jeździli we dwóch na polowania, rozdzielali się bardzo rzadko, a nawet jeśli, to wtedy Dean zawsze dostawał impalę, a wieczorami czyścili razem broń.

Tyle że brakowało mu Sama, który wyszukiwałby informacje o nawiedzonych domach w lokalnych gazetach, narzekał w aucie na fałszowanie Deana (Dean nawet nie śpiewał bez niego zbyt często, po prostu słuchał muzyki i stukał palcami w kierownicę) i protestował przed kładzeniem pistoletów na jego łóżku, bo nie mam zamiaru spać na soli, Dean, a jestem pewien, że ją „niechcący” wysypiesz, weź mi to stąd.

Ale teraz, po tych dwóch latach, znów mają szansę być razem. Odnajdą ojca, wsiądą do impali i pojadą na kolejne wspólne polowanie, w akompaniamencie Zeppelinów Deana, narzekania Sama i pochrapywania Johna. Wszystko może znów być dobrze, jednak...

— Sam