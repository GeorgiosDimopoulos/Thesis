completo silenzio.

 Poi Watson si avvicino a Sherlock e si sedette accanto a lui. Gli poggiò una mano sulla guancia quasi per assicurarsi che fosse reale, che stesse realmente bene. Sorrise. «Sei vivo.» mormorò sentendo le lacrime pizzicargli gli occhi.

 Sherlock gli rivolse il suo migliore sorriso. Avrebbe tanto voluto dirgli che era tornato per lui, che era vivo perché lui glielo aveva chiesto e gli aveva detto di amarlo, ma non fece nulla di tutto ciò. John aveva Mary, perciò allontanò quei pensieri dalla mente e mormorò: «Sono tornato per controllare che avessi mantenuto la promessa.» quando ebbe concluso la frase sentì un terribile dolore al cuore e alle viscere.

 John in un primo momento sembrò deluso, ma alla fine annuì, ricomponendosi.

 «Hai ascoltato quello che aveva da dire?» domandò il moro.

 Watson annuì ancora. «Sì.»

 «E?»

 A quel punto il biondo scosse il capo e abbassò lo sguardo. «Mi ha dato questa.» affermò tirando fuori dalla tasca dei pantaloni una piccola chiavetta USB. Sul lato erano state scritte quattro lettere con un pennarello indelebile nero: A.G.R.A. «Ha detto che qui è contenuta la sua vita, che non avrei dovuto leggerla di fronte a lei perché avrei smesso di amarla una volta arrivato alla fine e lei non voleva essere presente.»

 «La leggerai?» indagò Sherlock. Non l’aveva ancora letta, era ovvio dal suo sguardo e dalla sua esitazione nel pronunciare quelle parole.

 Il biondo sospirò. «Non lo so.»

 «Forse non dovresti farlo.» consigliò Holmes.

 John scosse il capo, confuso. «Perché no?» chiese «È la sua vita, l’unico modo che ho per conoscere la donna che ho sposato.»

 «No, John.» replicò Sherlock «Quello è il suo passato. Tu Mary la conosci già. È la donna che ami e che hai sposato. È ancora lì.»

 L’ex-militare scosse vigorosamente il capo.

 «Sì, invece.» insistette l’altro.

 «No.» ribatté perentorio «Io non la conosco. Potrebbe aver ucciso centinaia di persone. Ha detto che lavorava per i servizi segreti come killer. Voleva uccidere Magnussen e ha quasi ucciso te.» aggiunse.

 Il moro scosse il capo. «No, John. Lei mi ha salvato la vita.»

 A John sfuggì una risata sarcastica. «Scusami?»

 «Ha chiamato l’ambulanza.» spiegò in modo sbrigativo, vedendolo perplesso di fronte a quell’affermazione.

 «Io l’ho chiamata.»

 «Lei lo ha fatto per prima.» ribatté «Se avessi aspettato te sarei morto.» scusa, John, pensò. Non poteva permettere all’amico di rovinarsi la vita a causa sua.

 Watson arricciò le labbra e annuì volgendo lo sguardo. Perché gli stava dicendo quelle cose? A cosa sarebbe servito? «Ciò non toglie che mi abbia mentito per tutto questo tempo.» affermò «Ha mentito riguardo al suo passato, riguardo la sua vita e riguardo alle sue intenzioni. Probabilmente per lei non ero nient’altro che una stupida missione. Forse ha finto di amarmi fin dall’inizio. Mi chiedevo come fosse possibile che una donna meravigliosa come lei potesse amare qualcuno come me. Ed ecco la risposta.»

 «Sai che non è vero, John.» replicò «Sei speciale e lei ti ama per questo. Non ha mai finto.»

 Il dottore tornò ad osservarlo, lusingato da quel complimento. Era Mary a credere che fosse speciale o Sherlock?

 «Perché la difendi?» chiese tornando alla realtà. «Perché fai di tutto perché torni da lei?» aveva forse paura dei suoi sentimenti? O forse non li ricambiava? Quando l’aveva baciato, effettivamente l’aveva respinto. Forse Sherlock Holmes non avrebbe mai potuto amare un uomo come lui.

 Sherlock sospirò. «Perché sono tuo amico.» spiegò «E perché Mary aspetta un bambino da te. E quel bambino ha bisogno di un-»

 Watson lo interruppe prima che potesse continuare. «Era una bugia.»

 Sherlock si stupì. «Come?» bugia? pensò. C’erano tutti i segni.

 «Era una bugia.» ripeté «Non c’è nessun bambino. Era solo una stupida storia inventata nel caso in cui avessi cominciato a sospettare qualcosa.»

 «Oh… mi… mi dispiace, John.» sussurrò.

 «Già.» confermò l’ex militare.

 Un’infermiera entrò nella stanza interrompendo la loro conversazione. «Mi scusi, signore.» disse rivolta a Watson «Deve uscire, il signor Holmes deve riposare.»

 Il biondo annuì e si mise in piedi. «Vado subito.» si volse verso l’amico, si sporse e gli poggiò le labbra sulla fronte per salutarlo. Inspirò profondamente per trovare la forza di porre fine a quel contatto e poggiò la fronte contro quella dell’altro. «Torno presto.» sussurrò e poi uscì, senza nemmeno essersi accorto che il suo migliore amico aveva trasalito al suo tocco.

 

Sherlock venne dimesso il giorno seguente.

 Greg e Mycroft andarono a prenderlo in ospedale e con una delle auto del politico lo scortarono fino a Baker Street.

 Il maggiore lo aiutò a scendere dall’auto, circondandogli i fianchi con un braccio e lo aiutò a salire le scale e raggiungere il salotto per riposare ed