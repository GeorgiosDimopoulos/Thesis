Może kłamstwa, a może drugiego dna, bo do Danny'ego dotarło jak zabrzmiały jego słowa. I skoro ona tak reagowała, to nie wiedział, czy chce jej wyjaśniać, że niczego między nimi nie było, a to tylko nieodpowiedni dobór słów. Chociaż właściwie całkiem normalny dla kogoś, kto traktowałby ich jedynie jako członków jednostki specjalnej.
— Naprawdę przyjechaliście tu, żeby dopaść grupę Logana? — zapytał z kpiną i Hermiona z łatwością zorientowała się, że on wie. — Czy może w jakimś innym celu? — dodał i zamierzał wrócić do Steve'a i powiedzieć mu, że jedzie odebrać Grace, a on niech swoje sprawy załatwia bez niego.
— Jesteśmy najlepsi w Wielkiej Brytanii — powiedziała jednak kobieta, zatrzymując go nie tak znowu delikatnie i widział w jej oczach siłę i determinację, której jednak się nie spodziewał. — Uwierz mi, możecie być najlepsi tutaj, ale nawet Steve, który wie co potrafimy my i Logan, nie poradzi sobie z nim sam. Może z jego ludźmi owszem, ale nie z Loganem i jego ojcem.
Danny patrzył na nią przez dłuższą chwilę, nie umiejąc jej do końca rozgryźć, ale w końcu skinął lekko, uśmiechając się jednak z czymś niebezpiecznym we wzroku. Ruszył na powrót w stronę Steve'a, stając za nim i dotykając przelotnie jego dłoni. Normalnie dotykali się tak dużo, że McGarrett nawet nie zwrócił na to uwagi. I Danny wiedział, że tak będzie, więc posłał nieprzyjemny uśmiech do drugiego mężczyzny, wyciągając przy tym dłoń i przedstawiając się, pozwalając sobie na użycie słowa partner po raz kolejny. Tym razem całkiem celowo. Spodziewał się wściekłości w spojrzeniu tego człowieka, ale zamiast tego było tam tylko niedowierzanie i jakieś ogromne pokłady bólu, których w żaden sposób nie potrafiłby przewidzieć.
— Jadę po Grace, Babe — powiedział automatycznie, zanim ugryzł się w język i miał wrażenie, że to jedno cholerne słowo złamało facetowi serce.

Została nam jedna część:)Miłego czytania!

Steve nie wierzył swojemu spojrzeniu, a to był jeden z jego najlepszych zmysłów. I to nie mogła być prawda, a jednak widział Pottera na własne oczy, wychodzącego właśnie z pieprzonego hangaru na mało uczęszczanym, komercyjnym lotnisku na Oahu. Byli z nim jego przyjaciele i to naprawdę wydawało się dziwne, bo każde z nich miało swoich ludzi i rzadko zdarzało im się pracować razem. Chyba, że przy wyjątkowo trudnych sprawach, ale jakoś wątpił, żeby teraz o to chodziło. I nie miał ochoty nawet o tym rozmawiać, więc zostawił Danny'ego bez słowa i skierował się do swojego samochodu. Tak, jak przypuszczał, Potter znalazł się obok niego po kilku chwilach, zatrzymując jego rękę, kiedy już sięgał do klamki. Odsunął się gwałtownie, patrząc na niego z niezadowoleniem i ten cofnął się o krok, choć nie spuszczał z niego wzroku.— Czego chcesz? — warknął, po raz pierwszy od dawna dopuszczając do siebie uczucia, których wcale nie chciał pamiętać.— Porozmawiać — odpowiedział Harry prosto i Steve mógł się tylko zaśmiać.— Nie mamy o czym rozmawiać — powiedział dobitnie, krzyżując ręce na klatce piersiowej i to było tak bardzo oczywiste, że próbuje nawet w ten sposób się od niego odgrodzić.Harry patrzył na niego przez dłuższą chwilę, w ogóle się nie odzywając, chłonąc jego widok, jego niechęć, te wszystkie emocje, którymi wręcz emanował. Chciał mu tak wiele powiedzieć. Tak długo czekał na tę możliwość, a teraz po prostu stał i gapił się nie wiedząc od czego powinien zacząć.— Ginny nie powinno tam wtedy być — zaczął w końcu, ale to na pewno nie było coś odpowiedniego, bo Steve skrzywił się na samo brzmienie imienia jego byłej dziewczyny. — Powiedziałem jej, że to między nami jest skończone, że mam kogoś — starał się nadal wyjaśniać, bo to wydawało się najważniejsze. — Nie wiem dlaczego się pojawiła, może chciała sprawdzić, czy...— Nie miała pojęcia, kim jestem — przerwał mu mężczyzna szorstko, zaciskając po chwili zęby, będąc złym że w ogóle musi do tego wracać. — Nie wiedziała kim jestem, a kiedy już to do niej dotarło, nie zrobiła nic, żeby przekonać mnie do tego, że sytuacja ma się inaczej, niż wygląda.Harry sapnął cicho, ale to nie było nic, czego by się nie spodziewał. Po prostu wytłumaczenie tego miało być dużo prostsze.— Przyleciałeś tylko po to? — zakpił Steve, ale nie pozwolił mu odpowiedzieć. — Bo minęły trzy lata i raczej nie mamy już o czym rozmawiać.— Wiem, że minęły trzy pieprzone lata — warknął Harry, raptem zirytowany, jakby wcale nie wiedział wcześniej, że ta rozmowa będzie wyglądać dokładnie w ten sposób. — Szukałem cię każdego dnia, ale zapadłeś się pod ziemię, a cholerny White był kompletnie bezużyteczny. Tak samo jak twój były oddział SEAL, każdy jeden twierdził, że nie mają z tobą kontaktu, że nawet nie wiedzą, czy jeszcze żyjesz. I ja też nie wiedziałem...McGarrett patrzył na niego zdziwiony, bo akurat takiej deklaracji się nie spodziewał, ale coś w spojrzeniu Harry'ego mówiło mu, że ten faktycznie próbował go znaleźć. Pytanie brzmiało jedynie, czy miało to dla Steve'a znaczenie?— Po co tu przyleciałeś? — powtórzył jednak, jakby w ogóle nie słyszał tego, co mówił Potter.— Przeprosić — odparł Harry, z wyraźną prośbą słyszalną w głosie. — I porozmawiać.— Jestem w trakcie sprawy i raczej