zniżył się do tego, by na niego popatrzeć.- Nic, co tym razem mógłbyś wyrzucić przez okno. Bo one wrócą. – dodał ze złośliwym uśmiechem.John z trzaskiem zamknął laptopa i wstał, żeby dokładniej obejrzeć dziwną skrzynię.- Dlaczego to… coś… tak dziwnie mruczy?! Sherlock, tylko mi nie mów, że udało ci się zdobyć puszkę Pandory.- Och, proszę – syknął Sherlock – otworzyłbym ją wyłącznie w obecności Mycrofta. Nie, skąd – ciągnął nieco łagodniej. – To tylko pszczoły. Odebrałem pierwszy ul.Mimo, że uraz w nodze był czysto psychosomatyczny, John poczuł, że kolana robią mu się dziwnie miękkie. I że musi usiąść. - PSZCZOŁY?! Sherlock, do jasnej cholery, jesteśmy w mieście! W środku Londynu, nie w jakimś pieprzonym Sussex! I… i jak to pierwszy ul? Ma być ich więcej?!- Oczywiście – odparł z prostotą Sherlock, patrząc na Johna jak na wyjątkowego kretyna – Jeden ul nie wyprodukuje wystarczającej ilości miodu. A co do twojego pierwszego zastrzeżenia – wiem, że jesteśmy w mieście, John. Zamierzam trzymać je w mojej sypialni. Ja mogę spać na kanapie. Wyjaśniwszy wszystkie podstawowe fakty, Sherlock podniósł ostrożnie bzyczący ul i udał się na górę, do swojego pokoju, pogwizdując – być może tylko trochę triumfalnie – piąty koncert skrzypcowy A-dur Mozarta. A John uznał, że musi się natychmiast położyć, bo siedzenie to jednak trochę za mało.*Myślałby kto, że poznał tego faceta jak beczkę soli. Myślałby kto.John łudził się, że po tygodniu, góra dwóch, Sherlock uzna, że pszczoły są nudne, bezużyteczne i wywiezie ul – na szczęście po groźbie Johna, że wyprowadzi się stąd, już, natychmiast, o, patrz, Sherlock, dzwonię po taksówkę i jadę do Harriet, zdołał poprzestać na jednym – hen, hen daleko od Baker Street. Niestety, rzeczywistość wyglądała wprost odwrotnie do oczekiwań Watsona – Sherlock znosił do domu książki o pszczelarstwie, ramki, strój ochronny, skrzynki pełne wrzosu (pani Hudson była zachwycona) i różne obco wyglądające przyrządy, których John nie potrafił nawet nazwać.Na przykład podkurzacz.Pierwszy raz, kiedy John zobaczył kłęby dymu wydobywające się spod drzwi Sherlockowej sypialni, zareagował błyskawicznie – naparł barkiem na drzwi, wyłamując zamek i z łoskotem wpadając do środka. Pierwszą rzeczą, jaką udało mu się zobaczyć poprzez błękitnawe opary był Sherlock wyglądający jak żółto-czarny kuzyn Darth Vadera, dający mu gorączkowe sygnały, które dobrze pamiętał z czasów wojska.- Padnij, John! Padnij!- Już jestem padnięty! – warknął Watson ze złością, rozcierając bolące ramię. – Na litość boską, co ty wyprawiasz? Chcesz sprowadzić tu straż pożarną? Masz to załatwione, każdy w promieniu dwudziestu mil widzi te kłęby dymu!- One żądlą! – obwieścił Holmes wielką nowinę, a John zastanowił się po raz setny, czy na pewno mieszka z człowiekiem, którego brytyjskie media tytułują wybitnym geniuszem.- Niezwykłe – skwitował przez zaciśnięte zęby. – Nieprawdopodobne. Jak też na to wpadłeś?- Cóż… - wyznał Sherlock – powiedzmy, że wiem to z autopsji.- Mhm – kontynuował John. – A nie przyszło ci do głowy, nadziejo pszczelarstwa, że może niewygodnie im jest w tych czterech ścianach? Że może nie są do tego przyzwyczajone i żadne śliczne kwiatki – skinął głową w stronę wrzosów – nie zastąpią im środowiska naturalnego? Czytałem, że normalni ludzie hodujący pszczoły trzymają je na dachach, gdzie mają dostęp do świeżego… Co? Co?! – urwał rozdrażniony Watson, bo w oczach Sherlocka zapalił się niebezpieczny ognik.- John, jesteś wspaniały! – rozpromienił się Sherlock. – Dach! Będę miał tam więcej miejsca na ule!John jęknął cicho w duchu, obiecując uciąć sobie język, kiedy tylko będzie miał pod ręką wystarczająco ostry skalpel i wyczołgał się z pokoju.*Ostatnio na Baker Street było wyjątkowo cicho, ocenił John, wsłuchując się w tykanie zegara. Żadnego bzyczenia. Żadnego wykrzykiwania Udało się! albo Znowu to zrobiły, John! Potrzebuję lekarza, żeby wyciągnąć żądło! Prawdopodobnie działo się tak dlatego, że Sherlock zapalił się do pomysłu Johna i zgodził wynieść swoje cenne owady poza teren mieszkalny. Zmieniły miejsce pobytu na dach szpitala świętego Barta (John nie miał pojęcia, kto z wewnątrz był na tyle szalony, by pozwolić Holmesowi wnieść cztery – nowe miejsce, nowe zasady – ule, ale podejrzewał Molly). Sherlock bywał tam praktycznie codziennie, a kiedy wracał, zapisywał coś, porównywał i grzebał w swoich pszczelarskich zabawkach. Co konkretnie planował, szczerze mówiąc, Johna nie bardzo obchodziło. Nie zdziwiłby się jednak za bardzo, gdyby Zadziwiający Holmes i jego uczone pszczoły wybierali się wspólnie na podbój świata.Cóż, jeśli podbój odbywał się z dala od ich mieszkania, John zamierzał na to pozwolić.Wszedł do salonu, gdzie pani Hudson miała zwyczaj zostawiać dla nich śniadanie – John wolał tradycyjny angielski zestaw, z sadzonymi jajkami, boczkiem i fasolką na tostach, zapity filiżanką niezłej herbaty. Sherlock nie jadał dużo – zazwyczaj grzankę lub dwie, z samym masłem, za to wlewał w siebie niesłychane ilości herbaty. Pani Hudson wiedziała o tym – jak mogłaby nie wiedzieć? – i zawsze zostawiała „swoim chłopcom” dwa przygotowane talerze na stole.Dzisiaj było inaczej. Na prawie pustym stole stał talerz z dwiema grzankami, posmarowanymi kremowym masłem i złocistym, kapiącym z chrupiącego chleba miodem. Obok stał kubek pełen herbaty. John go powąchał – na Baker Street