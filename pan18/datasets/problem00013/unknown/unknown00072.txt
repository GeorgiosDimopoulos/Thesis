nie wiedział, czy było to spowodowane tym, że codzienne go widzieli, czy tym, że byli za głupi, by coś zauważyć.

— No, no, Snape — mruknęła Bella. — Czyżby twoja nagroda była dla ciebie za ciężka?

Snape zacisnął zęby. Wiedział, co powodowało komentarz Belli. Był chorobliwie blady, miał ogromne cienie pod oczyma. Wychudł, był chronicznie zmęczony. Gdyby podobny komentarz kiedykolwiek przecisnął mu się przez gardło, Snape powiedziałby, że wygląda jak Black po ucieczce z Azkabanu. Wiedział to, ale docinki Belli i tak go zirytowały. Nagroda, kurwa, jasne. Gdyby Bella tylko wiedziała, ile go to kosztuje. Ile go to wszystko już kosztowało… Ale. Całe powodzenie planu zależało właśnie od tego, by Bella i jej podobni nie wiedzieli.

— Oczywiście, że nie — szepnął. — To po prostu nieuleczalny i nieleczony pracoholizm.

Bella zamrugała, nie mogąc pojąć terminu. Snape wykrzywił wargi.

— Moja nagroda, jak powiadasz, jest idealna. Wymarzone zadanie dla wiernego sługi. A ty, Bella, czym możesz się pochwalić? Carrowowie są ze mną w Hogwarcie, Yaxley ma Ministerstwo… Nawet Lucjusz się wykazuje, zorganizował ten wieczór. — Skinął głową Narcyzie. — A jakie zadanie Czarny Pan powierzył tobie, swemu najwierniejszemu słudze?

Bellatriks zbladła z wściekłości. Zielona zasłona okienna wydała nagle zduszony okrzyk. Snape spojrzał w tamtą stronę i zrozumiał, że zasłoną był tak naprawdę jego chrześniak. Był to błąd.

— Crucio! — ryknęła Bella.

Snape nie zdążył się uchylić. Przemęczenie i ogólna depresja pogorszyły jego zazwyczaj świetny refleks. Zaklęcie uderzyło go w piersi. Zagryzł wargę, żeby nie krzyknąć.

— Bella!

Narcyza Malfoy wpatrywała się z przestrachem w siostrę. Bellatriks cofnęła zaklęcie.

— Tormenta! — ryknął Snape, celując różdżką w czarnowłosą kobietę.

— AVADA… — zaczęła Bella.

— PRZESTAŃCIE!

Obydwoje opuścili różdżki. Narcyza Malfoy zerwała się z sofy i stała teraz pośrodku salonu, blada i dumnie wyprostowana.

— Nie pozwolę… — powiedziała. — W moim domu, ja nigdy… Należy to rozwiązać inaczej.

— Oczywiście — potwierdziła Bellatriks, chcąc udobruchać siostrę. — Pójdziemy do Czarnego Pana, on to rozsądzi.

Bellatriks w milczeniu minęła Snape’a i skierowała się na schody.

— Ciociu Bello — odezwała się kupka zielonego nieszczęścia, stojąca pod oknem. — Czarny Pan jest z ojcem. — Przełknął ślinę. — Na dole.

Bellatriks rzuciła Snape’owi nienawistne spojrzenie i odwróciła się na pięcie. Zeszła do drzwi piwnicznych i chwyciła za klamkę.

***

— Może… Może drzwi się zatrzasnęły? — spytał Mort Yaxley.

— Nie mogły się same zatrzasnąć, ktoś musiał je zamknąć. Zaklęciem, skoro Rabastan nie może ich otworzyć.

— No to się deportujmy i aportujmy w salonie, co za problem — burknął Yaxley.

— W tym domu nie można się aportować, Mortimerze! Wiesz o tym bardzo dobrze, spędzałeś tu ze mną wakacje!

Yaxley podrapał się po głowie.

— Faktycznie, Lu, zapomniałem.

Lucjusz wziął głęboki oddech.

— Po prostu musimy znaleźć sposób, aby poinformować panie, że… utknęliśmy. To nie może być trudne.

Rozejrzał się z nadzieją po towarzyszach. Żaden ze śmierciożerców nie kwapił się jednak z podaniem błyskotliwego pomysłu.

— Snape by wiedział… — zaczął cicho Rudolf.

— Tak, ale Snape’a tutaj nie ma — przerwał mu Yaxley.

Lucjusz się wzdrygnął. Tak, i dobrze, że go nie ma. Yaxley może go sobie nienawidzić, ale Lucjusz się bał i… Cholera. Rudolf miał jednak rację i Snape umiałby ich stąd wyciągnąć.

— Co robią w takich sytuacjach Gołębie? — spytał. — W jaki sposób się ze sobą kontaktują?

— Używają patronusów — odparł szybko Yaxley. — Wiesz, te świecące, na dementorów. Ale ja nie umiem ich wyczarować.

Pozostali pokręcili głowami, potwierdzając podejrzenia Lucjusza. Tak, nikt z nich tego nie potrafił. Nawet Czarny Pan…

— Mój Panie? — spytał Lucjusz. z troską.

Czarny Pan stał odwrócony plecami do swoich sług i nie brał udziału w rozmowie.

— Mój Panie, czy wszystko w porządku…?

— Tak, Lucjuszu — odparł dziwnie piskliwym tonem. (Dziwniej niż zawsze.) — W porządku.

Lucjusz nie uwierzył, ale nie naciskał. Ponownie potoczył wzrokiem po smętnych twarzach kolegów po fachu. Jedynie Rudolf wyglądał na w miarę zadowolonego z życia.

— Wiecie, co to znaczy? — spytał z pijackim uśmiechem. — Musimy otworzyć więcej wina!

***

— Drzwi się nie chcą otworzyć — powiedziała z przerażeniem Bellatriks. — Merlinie, nie chcą się otworzyć. Panie? Panie! PANIE!

Kobieta zaczęła walić pięściami w grube, drewniane drzwi.

— On cię nie słyszy, Bella — szydził Snape. — Oprócz nas nikt cię nie słyszy, a wierz mi, my też nie chcemy.

— TY! — ryknęła Bella i rzuciła się z pięściami na młodszego mężczyznę. — Ty ich tam uwięziłeś, ty zapieczętowałeś drzwi, ty! Ty plugawy, zawszony…

— Nawet nie wiesz, jaki ból sprawia mi powiedzenie tego, ale moi dawni gryfońscy… mhm, koledzy mieli większy zasób słownictwa od ciebie, Bella. — Snape oderwał jej dłonie od swojej szaty. — Może zainwestowałabyś w słownik?

Bellatriks zrobiła się czerwona na twarzy. Snape minął ją i podszedł do drzwi. Po gruntownym zbadaniu ich zawyrokował:

— W jednym