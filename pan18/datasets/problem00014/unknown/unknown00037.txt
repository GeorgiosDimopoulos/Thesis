na moje poparcie — parsknął, a kobieta przytaknęła. Spojrzał na nią zaciekawiony. — Startuje pani?

— Ja nie… — zawahała się, po czym dokończyła. — Za to ktoś mi bliski, z czyimi poglądami myślę, że się zgadzasz. 

Harry zmarszczył brwi, nie mogąc sobie przypomnieć, by słyszał o jakimś Bonesie, który byłby kimś istotnym. Na pewno nie było nikogo takiego w Zakonie Feniksa.

— Kingsley Shacklebolt. — Mrugnęła do niego i Harry uniósł momentalnie brwi, będąc pewnym, że z takim zaskoczeniem wymalowanym na twarzy musi wyglądać komicznie. Właściwie nie pomyślał o tym, że kobieta mogła zachować swoje nazwisko, anie nie słyszał, by Kingsley miał żonę czy się z kimś spotykał. To była dopiero wiadomość. 

— Jestem w takim razie pewien, że wygra. — Nagle dostrzegł nad jej ramieniem kierującą się w jego stronę McGonagall i uśmiechnął się do kobiety. — Jeszcze raz dziękuję, a gdybym mógł coś dla pani w przyszłości zrobić, czy jakoś pomóc Kin.. panu Shackleboltowi, to proszę się ze mną skontaktować. Minister taki jak on byłby miłą odmianą. 

— Cieszę się, że w jakiś sposób mogłam pomóc, panie Potter. To dzięki panu możemy spać spokojnie.

— Nie tylko. — Wyszczerzył się. 

— Proszę przekazać słowa podzięki panu Snape’owi. — Skinęła mu jeszcze, odwracając się na pięcie i znikając w tłumie akurat wtedy, kiedy pojawiła się koło niego dyrektorka. 

— Wiedziałam, że podołasz — powiedziała na wstępie, a na jej wargach pojawił się lekki uśmiech. — Jestem pewna, że Severus był zadowolony z takiej obrony — dodała, kiwając na niego, by ruszyli po chłopaka. 

Zrównał swój krok z kobietą i milczał prze chwilę, nim się odezwał: 

— Nie wiedziałem, że auror Shacklebolt startuje na ministra. To dość dziwny ruch. 

— Wręcz przeciwnie. Dyrektor planował to z nim od lat, po prostu czekali na odpowiedni moment. 

— Ach, dyrektor.

Harry pokręcił głową i nagle przyspieszył kroku, dostrzegając prowadzonego przez aurora Severusa. Po chwili już stał przy nich, nie będąc pewnym, co powinien powiedzieć. Ku jego uldze, po chwili stała już przy nim McGonagall. 

— Zajmę się formalnościami. Idźcie gdzieś poczekać — powiedziała, odprawiając ich. Harry skinął szybko głową, czekając aż auror przerwie zaklęcie, które wykorzystywano zamiast tradycyjnych kajdanek. 

— Chodźmy — powiedział cicho, ciągnąc Severusa za rękaw. Ten nie oponował i po chwili już szli ciemnymi korytarzami, kierując się ku głównemu holowi ministerstwa. Cisza przedłużała się i Harry był zaskoczony, jak nagle trudno znaleźć mu było słowa, którymi mógłby zacząć jakąkolwiek rozmowę. Zerknął ukradkiem na Severusa, który miał wciąż na sobie te same szaty, co na przesłuchaniu i zirytował się, że wciąż nie skończył siedemnastu lat, by móc chociaż jakoś naprawić kilka rozdarć, które widział albo przynajmniej nieco oczyścić ten niewdzięczny strój. I zmienić mu kolor, albo sprawić, by wszyscy, których mijają, nie patrzyli się na Severusa, jakby co najmniej był jakimś zbiegiem. W końcu zirytował się i zatrzymał, rozpinając wierzchnią szatę. Pod spodem miał czarne spodnie i taką samą koszulkę, więc nie wydawało mu się, by teraz miało znaczenie to, że nie ma już na sobie bardziej eleganckiej i czarodziejskiej garderoby. 

Severus przeszedł kilka kroków, nim zorientował się, że Harry nie idzie obok niego, a gdy już to do niego dotarło, wykonał ruch, jakby chciał się obrócić, by na niego spojrzeć, ale wówczas Potter zdążył do niego doskoczyć i zarzucić mu na ramiona swoją szatę. Wstrzymał powietrze, kiedy chłopak odruchowo sięgnął, podtrzymując już zsuwający się materiał. Spojrzał na Harry’ego i ten zobaczył w jego oczach coś dziwnego, coś, czego nie widywał zbyt często i przywodziło na myśl… nadzieję. 

Wyszczerzył się do chłopaka, będąc pewnym, że ten zaraz znajdzie tysiąc i jeden powód, dla którego nie miałby przyjąć szaty, dlatego też uprzedził go:

— Zakładaj natychmiast; jestem teraz ikoną czarodziejskiego świata, także nie mogę pokazywać się z kimś, kto wygląda, jakby właśnie uciekł z więzienia!

Severus prychnął, ale jego posępna mina w którymś momencie rozpogodziła się nieco i teraz wykrzywiał się do niego złośliwie. 

— Gorzej, że teraz wszyscy pomyślą, że ledwo uniknąwszy Azkabanu już zadaję się z miejscowym rzezimieszkiem. — Pokręcił teatralnie głową, obrzucając Harry’ego intensywnym spojrzeniem od stóp do głów. Chłopak nagle poczuł się nagi.

— Spokojnie, zawsze cię wyciągnę. 

Po tych wypowiedzianych pozornie lekkim tonem słowach zapadła między nimi intensywna cisza. Szli dalej, chociaż Harry wolałby, żeby chłopak nie był taki milczący. W końcu mówił więcej osłabiony po serii przesłuchań w ministerstwie, dlaczego więc teraz, gdy był wolny, nagle nabrał wody w usta? Harry był sfrustrowany i miał ochotę chociażby go szturchnąć, tylko po to, by wywołać jakąkolwiek reakcję z jego strony. 

W końcu stanęli nieco na uboczu, za rzędem filarów, by nie rzucać się w oczy, czekając na przyjście McGonagall. Stali chwilę, patrząc na siebie co chwilę, jednak nie podtrzymując swoich spojrzeń. Severus wyglądał, jakby chciał coś zrobić, coś powiedzieć, jednak zamiast tego, poprawił na sobie szatę. Harry dziwnie się czuł, widząc, że ta dobrze pasowała na chłopaka. Byli podobnej budowy i nie potrafił pozbyć się z głowy myśli, że doskonale wiedział, co było tego przyczyną. 

Westchnął, opierając się o jeden z filarów i przymknął powieki. Wsłuchał