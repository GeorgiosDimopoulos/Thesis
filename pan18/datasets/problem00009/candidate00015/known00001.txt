aiuta il fatto che quel tale non solo era sexy e ci sapeva fare coi cavalli, ma aveva pure carattere, doveva riconoscerlo, mentre ribatteva ogni sua battuta stupida con una ancora più stupida. E non dovrebbe essere legale essere sexy e simpatici nei suoi confronti, soprattutto per il bene di tutt’altro tipo di cavallo.
Ha cercato ogni più piccolo dettaglio per non farselo piacere, potrebbe aver persino dato un’occhiata di nascosto hai suoi documenti nell’ufficio di Chisolm, ma non ne è uscito con niente.
Letteralmente niente, Chisolm l’ha scoperto prima ancora che potesse leggere il suo vero nome e l’ha cacciato fuori a calci, per poi incastrarlo a dare lezioni gratis a Teddy per le prossime due settimane.
Che comunque dev’essere un nome assai imbarazzante per farsi chiamare Vasquez al suo posto.
Sì, decisamente ha la faccia da uno con uno stupido nome.
E un corpo sexy.
E un accento ancora più sexy.
E anche la sua faccia ha un che più sexy che stupido.
Faraday grugnisce e lascia cadere la testa sul tavolo con un tonfo, sperando che postumi da sbronza passino presto. 
 
 
Le cose tra loro comunque in un certo modo riescono a…crescere.
La prima cosa che cresce è senza dubbio il loro conto al bar di fiducia, non accadrà mai che un messicano riesca a battere un irlandese in una gara di bevute, poco ma sicuro.
Poi di certo cresce la tensione nei pantaloni di Faraday che, per quanto ci provi, proprio non riesce a non andare ad importunare l’altro ogni volta che ha un minuto libero.
Soprattutto per trovarlo nell’atto di drogare il suo cavallo, si dice, questo spiegherebbe tutto.
Beccarlo mezzo nudo e fischiettante mentre si dà una ripulita dopo aver fatto nascere il primo vitellino di quella che ormai è conosciuta come l’attività dei Magnifici Sette invece, è un assoluto caso.
 
 
Per tirare le somme, ci sono tante cose che Faraday può accettare.
Può accettare di non essere il migliore pistolero del gruppo, Chisolm è risaputo essere in testa alla classifica.
Può accettare di perdere a carte, se è tra amici, s’impone di non barare, magari è ubriaco marcio e ehi! Di chi è quel culo fantastico?
Ciò che non può accettare è che Jack, il suo Jack, il suo amatissimo e venerato Jack, prenda in simpatia quel cowboy messicano.
Jack è sempre stato un cavallo sveglio che nessuno, tranne Faraday, ha mai potuto ammansire. Nemmeno Red con tutto il suo abracadabra da comanche è mai riuscito a scroccargli un passaggio.
Invece a questo Vasquez bastano un paio di paroline in spagnolo e Jack diventa il cavallo più docile del mondo.
E Faraday vorrebbe tanto, ma proprio tanto, che quella cantilena della sua voce non gli resti appiccicata in testa, così potrebbe far finta di nulla quando si sveglia la mattina e merda, ho bisogno di una doccia fredda di nuovo.
E potrebbe dire di non avere ancora nelle orecchie –e nei lombi, soprattutto nei lombi- quella cadenza da far tremare le ginocchia e indurire qualcos’altro mentre finisce il lavoro.
Stupido cavallo, è spesso tutto quello che riesce a pensare mentre riprende fiato con l’acqua calda che gli scorre addosso, stupido cavallo, stupido cowboy e stupido accento.
 
 
 
Le cose cambiano una sera come tante altre. Faraday si era attardato più del solito per aiutare Goody e Billy a pulire i fucili del tiro al piattello (e forse, solo forse, fare qualche vaga e ipotetica domanda su come si sono conquistati l’un l’altro, come facciano a far funzionare la loro storia e cose così) eppure Vasquez era ancora nel recinto, fischiettando e parlando in spagnolo a Jack.
Prima ancora che se ne renda conto Faraday si è appoggiato sulla sbarra del recinto con le braccia, godendosi l’aria fresca della sera, il motivetto sconosciuto ma stranamente dolce e la semplice pace della scena.
“Il tuo Jack ha bisogno di sgranchirsi per bene le zampe, guero, ti va di andare a fare un giro?”
E c’è qualcosa di stranamente liberatorio nel lasciare l’adrenalina scorrere, sentire i muscoli di Jack guizzare sotto di sé e la risata di Vasquez che riesce comunque a superarlo con un “Vai chica” sussurrata alla sua cavalla.
Quella è la prima volta che forse parlano veramente, da sobri e senza aver niente da dimostrare uno all’altro.
E forse quella è anche la prima volta che Faraday ammette con sé stesso che non lo trova solo sexy, che forse è qualcosa di più quello che vuole e forse ne è fottutamente terrorizzato perché non gli era mai capitato di pensare concretamente cose come “vorrei che questa persona non uscisse mai più dalla mia vita” da sobrio.
Poi, grazie al cielo, trova una fiaschetta di whiskey nella sella di Jack e le cose tornano alla loro normalità.
E normalità diventa ormai il loro continuo battibeccare, esagerare insieme davanti all’ennesima pinta di troppo e cercare sempre di dimostrare chi è migliore dell’altro con una sfida a chi spara meglio e più velocemente davanti al resto della brigata.
“Dieci dollari che Faraday finisce per primo”
“Non saprei Billy, neanche Vasquez se la cava male”
“Non stavo parlando della gara di tiro, Goody”
“…oh”