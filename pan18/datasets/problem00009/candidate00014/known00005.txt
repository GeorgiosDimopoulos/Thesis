serva piegò il viso in una smorfia amareggiata e vagamente umiliata, chinandosi a raccogliere frettolosamente i cocci infranti e andare via di gran carriera. “Dovresti mostrarti più gentile con chi spende il suo tempo a rendere confortevole la tua vita.”“Non lo fanno esattamente come atto di bontà, donzella. Vengono pagati, e anche profumatamente. E comunque,” aggiunse, “non ho colpa se le mie battute di spirito non vengono capite.”Brienne non rispose. Quella conversazione non li avrebbe portati da nessuna parte e il dolore che le solleticava i palmi non le permettevano di concentrarsi totalmente su qualcosa o qualcuno, tanto meno sulla spiritosaggine di Jaime – ammesso che di spiritosaggine si trattasse, cosa di cui Brienne dubitava fortemente.I Lannister sapevano essere sottilmente ironici, crudelmente sarcastici e sicuramente mai genuinamente spiritosi. Lo aveva imparato sulla propria pelle, dopotutto.“Come vanno le ferite?”“Guariscono.”“Hai imparato la lezione, dunque?” domandò tagliente e lei si irrigidì, stringendo i denti. Un brivido gelido le colò giù per la schiena, come lo strascico residuo di un terrore troppo recente. Nonostante il latte di papavero, il dolore e il sonno forzato, ricordava perfettamente la paura che le aveva stretto lo stomaco quando aveva sentito le rocce scivolare via dalla sua presa. Così come ricordava l’improvvisa pressione della mano di Jaime sul suo polso, le loro braccia giunte che tremavano nello sforzo di non allentare la presa. “Perché eri lì?” ribatté d’un tratto, come se avesse rammentato solo in quel momento quel particolare di estrema importanza. Lo vide stringersi nelle spalle e guardare altrove.“Jaime?”“Vuoi farmelo dire ad ogni costo? E sia: ero preoccupato. Ero fottutamente preoccupato, sei contenta?” rispose irritato e mordace, passando nervosamente la mano superstite su quella di freddo oro. Brienne lo fissò con espressione vacua, aggrottando poi la fronte.“Sei andato via; non mi sembravi particolarmente in ansia.”“Non è di certo colpa mia se la tua empatia con qualsiasi altro essere umano è pressoché inesistente, donzella.”Non seppe cosa fu, con esattezza, a farle perdere la testa: l’insulto non poi così velato, i suoi modi indisponenti, il tanto odiato appellativo che sembrava incapace di abbandonare o la sua stessa presenza. L’attimo prima era in piedi davanti alla finestra e quello dopo era inspiegabilmente vicina a lui, talmente vicina da poter sentire il suo respiro sulle labbra.“Il mio nome è Brienne,” sibilò. “Non provocarmi oltre, Jaime.”Lo vide abbassare lo sguardo sul proprio bavero e Brienne fissò le sue mani come se non le appartenessero. Allentò subitaneamente la propria presa, ritraendosi come se il suo sguardo sgomento l’avesse schiaffeggiata. L’occhiata che le riservò fu piena di rabbiosa incredulità; ben poche volte, sospettava Brienne, una donna l’aveva affrontato a quel modo e l’orgoglio dei Lannister era fin troppo noto. “Ser...” iniziò, ma Jaime non le riservò ulteriore attenzione. Si voltò, accompagnato dal leggero fruscio del mantello, e abbandonò la camera. Difficilmente Brienne avrebbe dimenticato ciò che si leggeva a chiare lettere sul suo viso: la voglia impellente di andare via e non fare mai più ritorno.

 

I ciottoli levigati dalla liquida usura del mare e della salsedine crocchiarono sotto i suoi stivali, smuovendosi in continuazione e rischiando di farlo capitombolare sulla battigia ad ogni passo. Non aveva idea di quanto tempo avesse impiegato per arrivare lì, in quella zona impervia dell’isola da cui Brienne l’aveva avvertito di stare lontano. “Il terreno è pieno di rocce, sassi e arbusti bassi, totalmente in discesa. È un viatico per la morte per chi non ha esperienza,” gli aveva detto, indicandogli quella macchia verde e grigia dalla sommità della scogliera. Ma Jaime, quel giorno, aveva ignorato deliberatamente i suoi moniti, perché di Brienne di Tarth ne aveva assolutamente piene le tasche. Durante quella difficile discesa aveva riflettuto a lungo e ogni suo pensiero aveva finito col convergere su un’unica certezza: quel matrimonio era stato un azzardo e, chiaramente, una battaglia persa.Non aveva realizzato la portata della loro diversità fino a quel giorno, fino a quando non se l’era ritrovata praticamente addosso e, per tutti gli déi, si biasimava ancora per il desiderio che gli aveva scosso i lombi, più inadeguato e sbagliato che mai. L’aveva mentalmente ringraziata quando si era allontanata; non era certo di cosa avrebbe potuto fare, se non l’avesse fatto. Realizzare quanto la desiderasse, o anche solo il fatto che la desiderasse, l’aveva sconvolto profondamente. Aveva dovuto guardare in faccia la realtà dei fatti: non aveva una donna tra le braccia da mesi e, seppur non del tutto integro, emotivamente e fisicamente, Jaime era e restava un uomo, fatto di carne, pulsioni e desideri. Sapere che Brienne era sua moglie, poi, la donna che aveva tutto il diritto di avere, non lo aiutava. Non che l’avesse mai davvero desiderata, fino a quel momento. La stimava, la rispettava – nei limiti del suo essere se stesso – e si fidava incondizionatamente di lei, ma prima di quel giorno non aveva mai provato quella voglia. Le precedenti erezioni le aveva liquidate al pari di un incidente di percorso – eraun uomo, per i sette