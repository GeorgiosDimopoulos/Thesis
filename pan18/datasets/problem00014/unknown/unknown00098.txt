, jaki procent świata stanowią czarodzieje, to jestem przekonany, iż u nas ten margines jest największy. Stanowią go, poza zwykłymi, mugolskimi podziałami, nie tylko mroczni czarodzieje, ale również każdy pałający się mroczną magią, szlamy, charłaki, wilkołaki i każde inne stworzenia magiczne. I zapewne wielu innych. 

Wdycham chłodne powietrze, zastanawiając się nad tym, co dalej. Czy po raz kolejny odkryję wyjście z sytuacji bez rozwiązania, czy wszystko rozwiąże pozwolenie, by wydarzenia toczyły się swoim biegiem. Czy...

Nieruchomieję.

Czuję obejmujące mnie, szczupłe ramiona, ciężar przyciskającego się do moich pleców ciała. Oddech przy uchu, ale przede wszystkim bicie serca, które zdaje się poruszać całym mną. 

― Nie każ mówić mi tego, czego usłyszenie by cię przerosło. ― Zamykam oczy. Znajdujemy się na granicy, którą każdy z nas boi się przekroczyć.

Lubię to. Lubię to jak jego dłonie mnie trzymają, jakby nigdy nie miały wypuścić. Lubię czuć, jak mnie osacza, jak wyczuwam go wszystkimi zmysłami. 

Odchylam głowę, opierając ją o jego pierś. 

Lubię to, że przy nim nie potrafię się rozpaść.

Chciałbym... 

Żeby mnie posiadł. Żeby zobaczył mnie w chwili, kiedy jestem najbardziej bezbronny. Zbyt dużo czasu minęło. Zbyt wiele się wydarzyło i spadło na mnie w ciągu ostatnich kilku godzin. 

Potrzebuję zapomnieć. Chociaż przez chwilę.

Jego wargi błądzą po mojej szyi, koszulka rozpada się na dwoje pod wpływem jego magii. 

Nie da się nie myśleć. Ale z nim jestem w stanie skupić się wyłącznie na czuciu, na nim. 

Jestem w stanie zmierzyć się ze sobą, z więzią. Chcę tego.

― Skąd możesz wiedzieć? ― szepczę, odwracając się do niego przodem. Cofam się o krok, opierając plecy o parapet. Chłodne powietrze uderza w moje nagie ciało, jednak to pod wpływem jego nieustępliwego wzroku moje serce wpada w równy, szybki rytm, odbijając się echem po głowie.

Wyciągam dłonie, łapiąc go za biodra.  Przyciągam go do siebie, tak że nasze twarze dzieli niewielka odległość, zbyt mała, by można jeszcze uciec.   

Pochyla się, jego wargi dotykają moich, kiedy mówi:

― Udowodnij, że się mylę.


Mogę płakać... gdy pozwolisz mi na to... Nawet umrzeć, kiedy widzę Twoje życie... Odejść... żeby uratować Twoje niebo... 



Nie mogę spać, kiedy widzę Twoje sny... Lecz mogę zgasić światło wieczności... I upaść... żeby ratować Twoje życie... 






 

Otwieram oczy.

W pierwszej chwili nie potrafię stwierdzić, co wyrwało mnie ze snu, kiedy jednak dostrzegam zamglony, ciemny zarys postaci, rozumiem, że stało się tak na wskutek znikającego ciepła. 

― Zostań ― szepczę zaspanym głosem, wyciągając do niego ręce. Przesuwam palcami po jego boku i z westchnieniem podnoszę się, wykorzystując fakt, że ten jeszcze nie odszedł. Z tej odległości nie jestem pewien, w którą stronę patrzy, ale po chwili moja uwaga skupia się na cieple skóry pod moimi palcami. Powietrze otulające moje ciało zdaje się być lodowate w porównaniu z nim. Czuję pod dłonią jego wystające żebra i wzdycham, obejmując go też drugą ręką. Pod osłoną nocy nie obawiam się tak o każdy dotyk, nie zastanawiam się, czy nie uzna mnie śmiesznym. Na myśl, że ma odejść, czuję dławiący mnie lęk, a pod powiekami widzę niedawno śniony koszmar. 

Zacieśniam mój uścisk, przytykając suche wargi do jego pleców. 

― Co, gdybym pewnego dnia zniknął? ― pytam szeptem, zaciskając zęby tak mocno, że słyszę w uszach pisk. Voldemort nie porusza się, a ja walczę z ogarniającym mnie drżeniem. ― Trochę tu zimno. ― Staram się odwrócić od tego uwagę, wiedząc, że nic mu nie umyka. ― Chyba się ubiorę ― dodaję, rozluźniając uścisk na jego ciele. Kiedy puszczam go prawą ręką, ten nagle łapie mnie za nadgarstki, a w cichym pomieszczeniu rozlega się jego głęboki wdech. 

Nie spodziewam się niczego więcej. Tak naprawdę nie czekałem na odpowiedź, nie sądziłem, że w jakikolwiek sposób zareaguje. A jednak otrzymałem więcej, niż potrzebowałem. 

Pozwalając moim myślom płynąć, zastanawiam się, w jaki sposób działa ten chory świat. Dlaczego znowu staję przed niszczącym mnie wyborem. 

Nie siedzimy tak długo. Zbyt szybko, niż bym tego chciał, czuję ból w nogach pod wpływem pozycji, w której się znalazłem. Gdy próbuję usadowić się inaczej, Voldemort puszcza moje dłonie, po czym opada z powrotem na posłanie. Patrzę na niego ze zmarszczonymi brwiami, zastanawiając się, jak wiele udało mu się wyczytać z tego jednego pytania. Jego zbyt długie paznokcie lekko drażnią skórę mojego uda, gdy patrzę w jego stronę. 

― Słońce dopiero wstanie ― mówi w końcu, pociągając mnie lekko za rękę. Chwilę zabiera nam znalezienie odpowiedniej pozycji, a gdy już to się dzieje, zdaje się być wszędzie i nie potrafię odeprzeć od siebie uparcie powracającej myśli, jak bardzo nasze ciała do siebie pasują. 

Jego dłoń leży w miejscu mojego serca i jestem pewien, że czuje jego bicie. Mocne, miarowe uderzenia przeznaczone dla niego. 

Znajduję się na granicy snu, gdy ciało za moim porusza się, jednak wbrew mojemu lękowi, nie po to, by zniknąć, ale by być jeszcze bliżej. 

Nakrywam jego dłonie swoimi, nieustannie krążąc myślami wokół jego słów i mojego niezachwianego postanowienia. Mogą mnie torturować, mogą mnie niszczyć, ale nie ulegnę, nigdy więcej go nie zdradzę. A jeśli spłonę, zabiorę ich wszystkich