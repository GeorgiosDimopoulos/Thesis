w oczach młodego Malfoya Rose była tylko pionkiem w grze, której zasady znał tylko on, bo to on je ustalał. - Scorp, kim my właściwie dla siebie jesteśmy? - zapytała dziewczyna, wyrywając go z zamyślenia. - Jak to kim? Jesteś moją małą przyjaciółeczką. - Jego głos był pieszczotliwy, a dłoń przeczesująca jej włosy odbierała ochotę na dalsze pytania. Musiała jednak wiedzieć, gdyż chciała czegoś więcej niż tylko przyjaźni. - A gdybym chciała zostać kimś więcej niż twoją małą przyjaciółeczką? - zapytała, starając się panować nad głosem, w którym pokłady nadziei były niemal namacalne. - Stałabyś się kimś więcej. Stałabyś się moją małą kobietą - odpowiedział spokojnie. Rose pokraśniała i wtuliła się w Scorpiusa. Mężczyzna objął ją, opierając podbródek na czubku jej głowy. Uśmiechnął się w przestrzeń. Intryga była prosta. Zaprzyjaźnić się, rozkochać, wykorzystać i zostawić. Dwa pierwsze punkty już zrealizował. Pora na punkt trzeci – wykorzystanie.

  ***

  Siedzieli w Pokoju Wspólnym z poważnymi minami. Wisiał nad nimi temat, którego żadne z nich nie chciało poruszyć. Byli prawie w komplecie – brakowało tylko Rose. Nie pierwszy, i jak podejrzewali, nie ostatni raz. Ich mała przyjaciółka była tak zaabsorbowana swoją znajomością z młodym Malfoyem. Dla nich była to miłość, no, przynajmniej dla Rose na pewno. Dla siedzących w wierzy Gryfonów, którzy patrzyli na to z boku, jawną zabawą ze strony Ślizgona. - Nie podoba mi się to – mruknął James. Jako jedyny nie pił kremowego. Nawet nie dlatego, że nie miał na nie ochoty. Było to bardziej związane z tym, że kremowe kojarzyło mu się z chwilami spędzanymi wspólnie z jego przyjaciółmi, a teraz byli niekompletni, więc i napój nie smakował już tak samo. - James, doszukujesz się igły w stogu siana – stwierdził wieczny optymista Al. - A może to ty podchodzisz do wszystkiego zbyt beztrosko, co? - odparował ciemnowłosy. Al prychnął i pokazowo odwrócił się do brata plecami. Ten zbył ten gest wzruszeniem ramion. - Ej, chłopaki, tylko bez kłótni i obrażania się, bardzo was proszę – mruknął Hugo. - A czy my się kłócimy? - zapytał jeden. - Albo obrażamy? - dodał drugi z szerokim uśmiechem. Hugo pokręcił głową w geście absolutnej rezygnacji i machnął na nich ręką. - Tak w zasadzie to trochę za nią tęsknię – przyznał w końcu Al. Pozostała dwójka skinęła jedynie głowami. Zatopili się każde w swoich myślach. James zastanawiał się, jak porozmawiać z Rose i przekonać ją, że spotykanie się z Malfoyem nie jest najlepszym pomysłem. Al uśmiechał się do siebie i wyobrażał sobie, jak zostaje najlepszym szukającym, a Hugo... cóż, Hugo zasnął, uznając, że namyślał się i powiedział już wystarczająco wiele.

  ***

  Dłoń uniosła się szybciej niż zdążył pomyśleć. Słowa opuściły usta jeszcze zanim umysł rozważył, czy warto im na to pozwolić. Przed jego oczami stała tylko Rose z zapłakaną twarzą i podartą bluzką. Wpatrywała się w niego, wzrokiem błagając, by go powstrzymał. Zrobił to. Zielony snop światła przeciął powietrze i pomknął w stronę zaskoczonego mężczyzny. Scorpius Malfoy padł martwy na podłogę. Jego wielkie, szeroko otwarte, wypełnione zdziwieniem i przerażeniem, niewidzące oczy wpatrywały się teraz w sufit. Rose krzyknęła. Dłoń Jamesa zadrżała. Różdżka upadła i potoczyła się w stronę ciała. Usłyszeli kroki rozbrzmiewające w opustoszałym korytarzu jak wystrzały. Dziewczyna klęknęła przy Malfoyu i zaczęła nim potrząsać. - To nie jest śmieszne! Wstawaj! Malfoy, do cholery! - krzyczała, ale mężczyzna, a raczej to co z niego pozostał,o było tak samo martwe jak przed chwilą. U wylotu korytarza pojawiła się kobieta. Kroczyła w ich stronę szybko, ale dostojnie. Omiotła wzrokiem scenę – bladego Jamesa, histeryzującą Rose i ewidentnie martwego Malofya. - Czy ktoś mi wytłumaczy, co się tutaj stało? - zapytała. - Zabiłem Scorpiusa Malfoya pani profesor – odpowiedział pustym głosem James. Minerwa McGonagall nie była nauczycielem od dziś i widziała niejedno. Uważała się za osobę uodpornioną. Nie potrafiła jednak wstrzymać pustego, pozbawionego wszelkich emocji spojrzenia swojego ucznia. Chłopak nie okazywał strachu ani dumy. Jego obecny stan można było porównać do ciała, które opuściła dusza. - Panno Weasley, a co ty masz mi do powiedzenia w tej sprawie? - Kobieta zwróciła się do jedynego w zasadzie świadka zdarzenia. Rose nie była jednak w stanie mówić. Z czołem przyciśniętym do klatki piersiowej Malfoya łkała i raz po raz uderzała w nią pięścią. Minerwa westchnęła i skinęła na Jamesa. - Pójdzie pan ze mną, panie Potter. Chłopak nie protestował. Wystudiowanymi jak u robota krokom, ruszył za profesorką w swoją ostatnią w życiu drogę korytarzami Hogwartu.

  ***

  Przyjaźń popycha ludzi do najgorszych rzeczy. Wyzwala najbardziej pierwotne instynkty. W jej imię ludzie gotowi są już nie tylko poświęcać drobne sprawy, ale czasami samych siebie. Teraz jej wartość stała się na tyle duża, że zabójstwo jest tylko aktem, a życie kartą przetargową. Niezależnie jednak, ile razy człowiek przekonałby się, że inwestowanie w przyjaźń generuje jedynie straty, że trzeba być niezwykle odpornym na krzywdę i zbyt nawet pewnym siebie. Przyjaciel to ten, który przyjdzie i będzie prosił o twoją pomoc, a później, kiedy ty będziesz płacić za to, że się zgodziłeś, że byłeś po jego stronie, nawet nie pojawi się u twojego boku. Dokładnie takie myśli kłębiły się w głowie Harry'ego Pottera uczestniczącego w procesie swojego