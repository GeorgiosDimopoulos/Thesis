aby utrzymać ich związek w tajemnicy. Im bardziej jednak próbowało się coś zamieść pod dywan, tym szybciej zaczynało to wychylać się z drugiej strony, a połowiczne odpowiedzi, były według Dylana w jakiś sposób nie fair wobec fanów. Właśnie mierzyli się z jednym z tych wywiadów gdzie uśmiechnięta, młoda dziennikareczka machała do kamery jakimś kolorowym pisemkiem, na którego głównej stronie były zdjęcia jego i Tylera w towarzystwie dwóch dziewczyn.

- Chcesz nam coś powiedzieć? - zapytała kobieta z szerokim uśmiechem. - Obaj chcecie?

Mężczyźni wzruszyli ramionami, bo jak niby mieli skomentować coś, co wszyscy już sobie jakoś zinterpretowali i zakwalifikowali, i w zasadzie ich tłumaczenie mogło równie dobrze odbić się od ściany, sturlać pod kanapę i obrosnąć kurzem. Niektóre rzeczy po prostu lepiej zostawić takimi, jakie są.

Była też druga strona wywiadów. Ta zabawniejsza - sterek. Coś, co fani serialu pokochali, o czym marzyli, a co, chociaż w serialu raczej nie miało szansy zaistnieć, w rzeczywistości było najzupełniej prawdziwe, tyle że na zdecydowanie innej płaszczyźnie. Zarówno Dylana, jak i Tylera, niepomiernie bawiło bycie sobą w chwilach, kiedy drażnili się z fanami. Wychodzili na przeciw ich potrzebom udając bycie parą - czy może właśnie, będąc po prostu sobą. Entuzjaści stereka byli zachwyceni. Chwalili ich grę aktorską i cieszyli się tym, co mogli od nich dostać, nawet jeśli nie było to prawdą... chociaż wbrew wszelkiej logice było. Po prostu to, czego odmówiono Stilesowi i Derekowi, Tyler i Dylan mieli i bardzo sobie cenili. Nie pozwalali przy tym, by jedno głupie słowo, gest, czyn, czy niepotrzebne zdjęcie, miało to zniszczyć. Nie teraz. Nie, kiedy nie byli na to gotowi.

 

***

 

Koperta była gruba i szara, jakby Ed przyniósł okup. Nic bardziej mylnego. Pełniła rolę jego zaliczki do sławy i bogactwa. Miesiące obserwacji, czajenia się i strzelania fotek, gdzie tylko popadło, miały stać się jego złotym biletem do lepszego życia. Oczami wyobraźni widział już wielkie źrenice redaktora naczelnego Alcotta, kiedy wyciągnie zdjęcia i zobaczy to, co on miał przyjemność obserwować naocznie. To były unikaty, nikt takich nie miał. Ed nie był nawet pewnym, czy ktokolwiek wiedział o tym, co on odkrył, zupełnie zresztą przypadkiem. Zbierał o nich informacje, czytał wywiad za wywiadem i nagle wszystko zaczęło układać mu się w jedną, piękną całość. Ani się obejrzał, kiedy zaczął wycinać zdjęcia, fragmenty wypowiedzi i składać je jak wielkie puzzle. Żywe, barwne i szokująco dobre. To był materiał na pierwsze strony, coś co rozpali czytelników, zagrzeje fanów. Na niemały, doświadczony i trochę już zblazowany świat plotkarski spadnie bomba. I on będzie jej zapalnikiem. Był z siebie taki dumny.

I wtedy przeżył szok, ponieważ, kiedy Sam Alcott przejrzał wszystkie jego zdjęcia, wezwał sekretarkę i polecił jej przyprowadzić dwóch dziennikarzy i jednego informatyka. Ed został wyproszony z gabinetu, w którym rozpoczęła się walna debata.

- Jeśli to photoshop, to bardzo dobry, naprawdę - stwierdził jeden z mężczyzn, podając zdjęcia informatykowi, który również przejrzał je wnikliwie i pokiwał głową.

- Chyba będziemy musieli przyjąć do wiadomości, że są prawdziwe - dodał drugi z dziennikarzy i sięgnął po jedno, wpatrując się w nie z niedowierzaniem.

- To niemożliwe, to musiałoby wypłynąć wcześniej. Takich rzeczy nie da się ukryć - zauważył Alcott. - Chociaż...

Mężczyzna uśmiechnął się pod nosem. Skoro nie mogli udowodnić, że zdjęcia zostały spreparowane, musieli uznać je za wiarygodne, a to sprawiało, że mieli temat na pierwszą stronę - na wiele pierwszych stron. Byli posiadaczami sensacji, jakich mało, a do tego jako pierwsi, zapoznają z nią czytelników. Oni ich pokochają, a nakłady wzrosną.

O tak, przed oczami redaktora już przewijały się słupki z zyskami, a Eda.... Eda czekało stałe zlecenie.

 

***

 

Ostatni klaps na planie czwartego sezonu przywitany został gromkimi okrzykami radości, ale i pewną dozą smutku.  Nieważne, że już dobrze wiedzieli, iż tu wrócą, teraz jednak przychodziło im się rozstać, a to nigdy nie było łatwe, nawet w dobie Internetu, komórek i tanich połączeń lotniczych. Byli przyjaciółmi i ilekroć musieli rozjeżdżać się, każde w swoją stronę, a tym samym do nowych, pochłaniających czas zobowiązań, zdawali sobie sprawę z tego, że nawet rozmowa przez skype'a, będzie graniczyła z cudem. To był ich ostatni wspólny wieczór. Mieli spędzić go razem, jedząc pizzę, śmiejąc się i rozmawiając, ale pisemko, które czytała Holland, wszystko zepsuło. A może nie tyle ono, ile zdjęcie zamieszczone na pierwszej stronie. Teraz siedzieli nad zimną już pizzą i słuchali dobiegających zza zamkniętych drzwi krzyków. Chociaż należałoby uściślić, że bardziej wzburzony był Tyler; Dylan nie do końca widział problem, który starszy mężczyzna próbował mu przedstawić.

- Naprawdę nie rozumiem w czym rzecz - westchnął, powtarzając to zdanie już po raz któryś z kolei.

- Nie?! Do cholery, Dylan! - warknął Tyler, przeszywając swojego faceta wściekłym spojrzeniem. - Czy możesz przez chwilę pomyśleć o swojej karierze? Ani takie zdjęcia, ani tym bardziej takie rewelacje, nie wpłyną na nią pozytywnie.

Mężczyzna uśmiechnął się lekko, a zalążek pomysłu, a raczej już planu, który w zastraszającym tempie powstawał w jego głowie, odbił się w jego oczach. Tyler zmarszczył brwi.

- Nie. Nie, nie, nie. Znam to spojrzenie, znam je [b]aż