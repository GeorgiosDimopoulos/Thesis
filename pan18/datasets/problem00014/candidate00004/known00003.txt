niestety bezskutecznie. Bez pomocy z zewnątrz nie ma absolutnie żadnych szans na wydostanie się o własnych siłach.

Tak się czuł Sherlock, gdy prosił go wtedy o pomoc?

― Jestem na dnie, John. Ciągle spadam i nie dam rady się wydostać… Spójrz na mnie. Nie wygrzebię się. Nie sam.

Opuszczony, zdesperowany i po raz pierwszy tak otwarcie proszący o ratunek.

To już przestała być tylko gra.

Wtedy nie przypuszczał, jak bardzo był mu potrzebny. Choć plan Sherlocka – zmuszenie Culvertona Smitha do ujawnienia zbrodniczych zamiarów i przyłapanie go niemal na gorącym uczynku – pozostawiał wiele do życzenia. Gdyby wiedział, co detektyw naprawdę zamierzał, wyperswadowałby mu to z głowy raz a porządnie. Miał swoje skuteczne metody.

Czuł się parszywie, jakby go zawiódł.

Otworzył powieki, które zamknęły się mimo jego oporu. Zasnął? Co go obudziło? Hałas. Szum wodospadu. Zimne kropelki, pryskające na niego bezustannie.

Wtedy nagle zrozumiał. Chcą go utopić. Cały czas był w wodzie, ale sięgała mu do polowy łydek, ale już teraz podnosiła się w zastraszającym tempie. Instynkt samozachowawczy i przypływ adrenaliny ocuciły go z otępienia polekowego.

— Sherlocku! — krzyknął, unosząc głowę, próbując przekrzyczeć szum. — Do jasnej cholery! Sherlocku!

Gdyby się wspiął, może udałoby mu się stąd wydostać. Woda podniosła do jego bioder i ciągle jej przybywało.

— John?! …eś?

Stłumiony głos w „uchu" zdał się być niemal omamem. Nie rozumiał, dlaczego sprawcy nie wyjęli komunikatora, ale paradoksalnie był za to niepomiernie wdzięczny. Może sądzili, że nie zdąży go użyć, lub zwyczajnie nie sprawdzili.

Ciśnienie zalewającej go wody nieznacznie się zmniejszyło. Mógł usłyszeć podniesiony, zdenerwowany głos Sherlocka Holmesa:

— John! Powiedz, co widzisz?

— Za ciemno! Jakaś studnia, albo piwniczny zbiornik! Pospiesz się, błagam! Wyciągnij mnie!

Zapadła cisza. A on oparł się plecami o mur, starając się samemu ułatwić ratunek, ale niewiele miał możliwości.

Praktycznie nie czuł nóg.

Wcześniej woda nie mogła być tak zimna, jak teraz. Dygotał, walcząc z własnym ciałem, aby piąć się i sięgać zgrabiałymi palcami coraz wyżej. Nagle coś szarpnęło i wpadł do wody, niemal zanurzając się w niej cały.

Ciężko oddychając, stanął przy ścianie i ku swojemu przerażeniu, zrozumiał coś oczywistego.

Nie wydostanie się stąd. Wcale. Jest dosłownie przykuty łańcuchami do dna.

Zamknął powieki i wypuścił parę razy powietrze. Zmusił się nadludzkim wprost wysiłkiem do zachowania spokoju.

— Sherlocku? — rzucił w ciemność. — Zaopiekuj się Rosie. Nikt inny, tylko ty.

— Co? John? — W głosie detektywa pojawiła się nuta paniki. Całkiem spora, ale w tych okolicznościach to absolutnie zrozumiałe. Szybkie, urywane oddechy, więc Sherlock biegł. — Znajdę cię. Słyszysz?!

Uśmiechnął się blado i wyobraził sobie, że gdzieś tam najgenialniejszy detektyw, najmądrzejszy człowiek, jakiego znał, śpieszy mu na ratunek. Dodało mu to otuchy, choć zdawał sobie sprawę, że się oszukuje. Sherlock rzuci mu linę, a on się po niej się wciągnie? Ciężki łańcuch zniknie, a kajdany na nogach się otworzą jak za dotknięciem czarodziejskiej różdżki?

Gdyby świat chciał być tak cudownie prosty.

Woda sięgała mu piersi. Zimno znieczuliło do pewnego stopnia to, co mu dokuczało do tej pory. Stopniowo lodowata woda stawała się ciepła, w każdym razie jej temperatura nie przeszkadzała. To nierealne, ale dobrze wiedział jak niebezpieczna jest hipotermia, a zwłaszcza w jego obecnym położeniu. Utonie tak czy inaczej. Nieważne, czy wcześniej straci przytomność z zimna, czy zakryje go woda.

Nie wiedział, co gorsze.

Trzymając się kamiennego muru uniósł na tyle, na ile pozwalało mu żelastwo przypięte do nóg. Nie było to wiele, ale zawsze coś. Tafla wody sięgała mu teraz ciut poniżej piersi, ale nieubłaganie się podnosiła. Przynajmniej zyskał na czasie, albo przedłużył swoją agonię. Zależy jak na to spojrzeć.

Musi zachować ciepłotę ciała, przynajmniej dopóki może. Nie wolno mu się poddać.

Nie wolno.

Nawet nie był w stanie stwierdzić, jak długo był uwięziony. Natomiast był pewien – o wiele za długo niż by tego chciał.

Bał się jak cholera. O Sherlocka. Bał się umrzeć. Odejść tak nagle. Zostawić tych, na których mu zależało i zniknąć w nicości.

Widział za dużo śmierci w Afganistanie. Tej gwałtownej, wśród kul, ognia i krwi i tej spokojniejszej, na pryczy szpitalnej, w wyniku komplikacji, nie dość prędko udzielonej pomocy. Każda z nich była straszna.

Być może on powinien był umrzeć w tamtym ataku, na obcej ziemi?


oOo


Nie miał zamiaru zamknąć oczu. W żadnym razie. Był jednak zbyt zmęczony walką o utrzymywanie się na powierzchni. Nie mógł sobie pozwolić, aby się puścić, poziom wody był zbyt wysoki. Musiał się co chwila upewniać, że wciąż się trzyma.

Przeklęte łańcuchy!

Kto i po co je tu umieścił? Przecież to kompletnie bezsensu! A jednak nie wymyślił ich, bo czuł je za każdym razem, jak bezskutecznie próbował wynieść się odrobinę wyżej.

Przez szum wody usłyszał szczęk ciężkiej pokrywy i wpadająca smuga światła omal go nie oślepiła.

— John?!

Gdyby nie był tak zmęczony, pewnie by się roześmiał. Jak mógł wątpić, że Sherlock go nie znajdzie.

— Jestem na dole! Nie wydostanę się sam, przykuli mnie łańcuchami…

Sądził, że się pogodził z tą sytuacją