po czym odsunął się, ruchem dłoni usuwając z ich twarzy ślad po tym, co właśnie miało miejsce. Uśmiechnął się. To po ojcu miał naturalny talent do magii bezróżdżkowej.

— Otworzę — powiedział. Wychodząc z pomieszczenia spojrzał jeszcze przez ramię i spostrzegł, że ojciec już stoi przy stole, umieszczając wino na stojaku i zapalając świece.

Idąc, Albus potarł czoło i nieco zmierzwił włosy, po czym otworzył drzwi, dostrzegając w dali dwie ciemne sylwetki. Uniósł dłoń i wyszeptał kilka słów, wyobrażając sobie, jak bariera na moment staje się przepuszczalna, na wskutek czego jego ciało przeszedł dreszcz uwalnianej magii i po chwili miejsce, w którym stali mężczyźni zamigotało, przepuszczając ich. Po chwili wszystko wróciło do normy, a on sam przestąpił z nogi na nogę. Przez to, że na zewnątrz mieli właściwie tylko jedną lampę, nie był w stanie przyjrzeć się mężczyźnie, którego przyprowadził Scorpius, do czasu, aż obaj nie zbliżyli się do niego na mniej niż siedem stóp.

— Dobry wieczór, panu — zaczął, wyciągając dłoń i zawahał się, wciąż nie mogąc w pełni się przedstawić. Nie, dopóki nie zrobi tego ojciec.

— Dobry wieczór. — Mężczyzna pochylił nieznacznie głowę, oddając uścisk dłoni. — Nazywam się… — Albus spojrzał na niego, czekając, by dowiedzieć się w końcu, jak naprawdę ma na nazwisko Scorpius. — … Draco Malfoy.

Albus zamarł. Od razu wyrwał rękę z uścisku, cofając się o krok i posłał zrozpaczone spojrzenie stojącemu sztywno obok ojca Scorpiusowi.

— Najwyraźniej to był błąd, Scorpiusie — powiedział mężczyzna, cofając się. — Moja zła sława dotarła nawet tutaj…

Albus mógł się mylić, ale miał wrażenie, że dostrzegł w oczach Dracona ból. Było to coś podobnego, do tego, co widział w spojrzeniu swojego ojca. Coś, co było typowe dla samotnych ludzi. Dla ofiar wojennych. Nie mieściło mu się to w głowie. Odetchnął, czując na sobie palące spojrzenie Scorpiusa, po czym odchrząknął.

— Przepraszam, panie Malfoy. Zapraszam do środka, o ile jest pan w stanie wybaczyć moje haniebne zachowanie — powiedział, przypominając sobie to wszystko, co Scorpius mówił o swoim ojcu. Teraz to miało sens. Sztywna etykieta, niegdyś potężna, mroczna rodzina…

Mężczyzna taksował go przez chwilę wzrokiem, po czym skinął, przechodząc obok niego i wszedł do domu. Albus spojrzał na Scorpiusa, który wciąż wyglądał na zdezorientowanego.

— Coś mi umknęło? — zapytał, idąc w ślad za ojcem. Albus pokiwał głową.

— Nawet nie masz pojęcia.

Zaciskając wargi, odebrał od swoich gości płaszcze i odwiesił je na wieszak. Natępnie minął ich, prowadząc w głąb domu.

— Tata już was oczekuje — powiedział, nagle czując się dziwnie niepewnie. Przecież nie mogło być tak źle, jak zakładał. Pierwszy wszedł do salonu i jego wzrok momentalnie padł na krążącego przed kominkiem ojca. Wydawał się być zdenerwowany i Albus dobrze wiedział, że było to spowodowane to tak długim życiu w odosobnieniu. — Tato — powiedział cicho i przeklął się w myślach za to, że jego głos się załamał. Harry spojrzał na niego akurat w tym samym momencie, kiedy do pomieszczenia wszedł Scorpius razem z ojcem i jego oczy rozszerzyły się w szoku, a w ręku pojawiła różdżka.

Albus zadrżał, nie wiedząc, co powinien zrobić. Mężczyźni patrzyli na siebie przez długą chwilę, jednak Draco nie sięgnął po różdżkę. Rozłożył ręce i zwiesił głowę, a Albus widział, że musi ze sobą walczyć, by nie zrobić… sam nie wiedział czego.

— Witaj, Harry.

— Tato, to…

— Harry, wszystko ci wytłumaczę — zaczął Draco, nie podnosząc wzroku. Albus wiedział, że to nie było najlepsze, co mężczyzna mógł w tej chwili powiedzieć, a chwilę później poczuł od strony ojca wibrującą magię i pokręcił głową, z westchnięciem.

— Dwadzieścia lat… — Dobiegł go głos ojca. — Dwadzieścia pieprzonych lat, kiedy byłem pewien, że zginąłeś tamtej nocy!

— Musiałem…

— Gówno prawda. — Zmrużył oczy. — Wynoś się z mojego domu. Natychmiast.

Albus wstrzymał oddech, patrząc przez ramię na stojącego nieruchomo Scorpiusa. Na widok malujących się na twarzy chłopaka emocji, których nie był w stanie ukryć, Albus otworzył usta, jednak chłopak był szybszy. Jednym ruchem wyciągnął z kieszeni szaty własną różdżkę i teraz celował nią w Harry’ego.

— Scorpius, opuść różdżkę — powiedział zimno, poruszając dłonią, na wskutek czego płomienie świec zamigotały.

— Przepraszam, Albusie, ale nie pozwolę, by mierzył do mojego ojca. Mógł sobie pokonać Czarnego Pana, mógłby być i cholernym Merlinem, ale nie pozwolę…

— Scorpiusie!

— Nie wtrącaj się — warknął Harry. — To sprawa między mną a tym zdrajcą.

Draco wciąż stał, wyglądając na zrezygnowanego.

— Harry, proszę…

— Nie!

— Tato, proszę — zniercierpliwił się Albus, jednak nie śmiał zareagować. Jeszcze nie. Nagle poczuł na sobie płomienne spojrzenie i zadrżał pod jego intensywnością.

— Powinieneś pozbyć się go, jak tylko zorientowałeś się, kim on jest. Wierzyłem, że jest martwy!

— Więc powinieneś się cieszyć! Może w końcu przestaniesz…

Trzask.

Albus zrozumiał, że przez to, że Harry rzadko tak narpawdę decydował się na używanie magii, teraz, gdy targały nim tak silne emocje, nie był w stanie jej kontrolować. Jeden z wiszących na ścianie obrazów ledwo minął głowę Malfoya