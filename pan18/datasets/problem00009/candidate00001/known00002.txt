che forse lo conosce meglio di chiunque altro, sa che quella è solo una facciata tra le tante, perché Harry sa essere più malizioso di lui, più giocoso, più avventuroso. Ma lo diverte e gli piace pensare che questa immagine di lui sia solo sua, di nessun altro. Così, con un sorrisino fin troppo felice di entrambi, trascinato e trascinante vanno verso l'uscita, dopo il saluto di tutti gli altri. Solo in quel momento Niall guarda Josh e pensa a quel “noi andiamo” di Louis. Perché per quanto in quella mezz'ora abbia tentato di scappare via dal pensiero di quell'amaca e di loro due, anche lui vorrebbe andarsene con un noi. Andarsene, ma dove, se quella è la sua casa? Anche la sua stanza, al piano di sopra basterebbe. Ma ce la fa ad eclissare i suoi ultimi pensieri? Quelli di dover cancellare e far finta di niente per salvaguardare un'amicizia? Josh si sente osservato e trova subito gli occhi blu a fissarlo indisponenti. Aggrotta la fronte e, mentre Calum e Luke ridono alla vista di un Ashton che ha iniziato a inscenare la vita di un cowboy sulle spalle di Michael, che ha l'aria di essere diventato il suo destriero, Niall gli si avvicina senza fiatare, intreccia la mano nella sua che trova abbassando il capo per non guardarlo e dovergli dare delle risposte, e lo trascina verso il piano superiore. Josh rimane spiazzato, quindi senza parole, e si lascia trascinare. Forse, dopotutto, Niall non vuole che sia solo un bacio. Forse la curiosità non si è spenta del tutto. O più probabilmente la nuova birra in circolo gli ha dato la forza di fare ciò che avrebbe voluto da quando Harry li ha interrotti: continuare a baciare quelle labbra così timide e assecondanti. E Josh vuole lo stesso, non ha mai cambiato idea fino a quel momento; quei dubbi di Niall non lo hanno avvolto, anche se sa che accadrà prima o poi, e non gli importa. Senza nemmeno saperlo ha aspettato quel momento da molto; non ha mai pensato a Niall a quel modo, ma sa, nella sua incoscienza, di averci fantasticato. Gli è piaciuto quel bacio, lo sente ancora sulle sue labbra, caldo e avvolgente. E in qualche modo, se sia possibile, gli manca di già. Una mancanza che non dura molto, perché una volta chiusa la porta della stanza di Niall, le ritrova, quelle labbra. Le bacia ancora, senza fiatare, mentre l'irlandese lo sospinge sulla porta. Vuole Josh, in quel momento, Niall, e non sa se lo vorrà anche da sobrio. E se è una stronzata ci penserà quando avrà la forza di poter assecondare i suoi dubbi. Vuole quella bocca, ora, e il batterista sembra ricambiare tutti i suoi desideri. E imprigionarlo tra le sue braccia e quella porta, non dà molta scelta a Josh, che tuttavia non sembra volerlo rifiutare. Soprattutto quando Niall, avvicinandosi al suo corpo allenato, sente un rigonfiamento nei suoi pantaloni e in quello dell'altro. Erano riusciti, probabilmente, a sciogliere quella tensione una volta rientrati in casa e aver trascorso del tempo con i loro amici, ma a quel punto, di nuovo soli, baciandosi come se non ci fosse un domani, appassionati e smaniosi, non hanno fatto altro che risvegliare tutte le curiosità. E non solo quelle.  

***

  “Che stiamo facendo?” gli domanda Josh, quando riprendono fiato. Niall bacia delicatamente il punto in cui le due labbra del batterista si incontrano e dove una sottile barba pizzica la sua pelle, per poi scendere velocemente giù, sulla linea della mascella. Vuole morderla e lo fa, senza  drammi né avvertimenti. “Niall-” biascica, ma ciò che viene fuori è un rimprovero rivolto a se stesso che sta tentando di frenarlo quando non vorrebbe altro che continuasse. “Mh?” dice Niall, baciandogli il  collo in un morso senza denti. “Che stiamo- fa-cendo?” domanda ancora, stavolta con più fatica. “Noi” spiega semplicemente l'irlandese, tornando su nel suo tragitto per baciargli una guancia e scendere verso l'orecchio, al quale riserva un morso, stavolta con tanto di denti. Josh aspetta il continuo, mentre si abbandona a quelle attenzioni, ma capisce ben presto che non esiste alcuna intenzione nell'altro nel continuare a parlare. Quell'unica parola, quel pronome, sembra avere ogni risposta. Ma per Niall ha così senso quel 'noi' che quando torna sulle labbra di Josh si domanda cosa non glielo abbia fatto capire prima. Quel noi di Harry e Louis può valere anche per loro due, perché per quanto la birra abbia fatto il suo lavoro, è innegabile l'attrazione che lo spinge verso il batterista. Perciò, pensa, quel “noi” può esistere anche per loro due, se si vogliono, e si vogliono, ma a modo loro, ecco. In modo diverso. In maniera del tutto meno complicata di come la vivono Harry e Louis. Niall non si domanda, però, per convenienza e semplicità, se non sia iniziata allo stesso modo anche per i suoi due migliori amici: con una birra, magari, un bacio dato per curiosità, e il desiderio di non preoccuparsi