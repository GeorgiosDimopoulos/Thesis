una notte.
Tutte le sere si accampavano fuori vista, accendendo un piccolo fuoco, potente solo per scaldare loro un pasto e per permettere alle sentinelle di vedere a qualche passo di distanza dal loro naso.
Quella notte, a due giorni di marcia dalla loro destinazione, cautamente ottimista, Jaime rimase seduto vicino al fuoco quando il primo turno di guardia toccò a Brienne.
Passò una mezz’ora che trascorsero nel più completo silenzio, la donna intenta a rendere lucida una spada in cui avrebbe potuto specchiarsi e lui intento a osservarla. Sapeva che la stava mettendo a disagio, ma non aveva alcuna intenzione di lasciar andare per primo la presa.
Alla fine avanzò l’ipotesi: «Se io mi scusassi, torneresti a rivolgermi la parola?»
Lei non diede segno di averlo sentito.
Non aveva mai avuto quei problemi con Cersei. Non aveva mai avuto quei problemi con nessuna donna, a dirla tutta: benché non avesse avuto rapporti con altri che con sua sorella, sapeva bene che qualsiasi donna del regno sarebbe caduta ai suoi piedi. Bastava che sorridesse o che facesse loro qualche bel discorso elaborato ed era fatta.
Non che si illudesse che con Brienne bastassero qualche fiore e qualche parola buttata là al momento giusto, ma le sue strategie si fermavano lì: quella sfida era un po’ troppo complessa per uno come Jaime Lannister.
Ma uno come Jaime Lannister non si abbatteva di fronte alle sfide complesse.
Visto che Brienne sembrava essere diventata improvvisamente sorda, Jaime insorse: «Non so bene che cosa ronzi dentro quella tua testa dura e nemmeno m’interessa. Ma stiamo vivendo un momento di tensione, non so se hai colto... missione segreta, Lord Tywin sulle nostre tracce, probabilità di morte così alte che da qualche parte già stanno organizzando i nostri funerali.» 
Brienne finalmente si degnò di alzare gli occhi su di lui, occhi tristi e feriti, occhi che non riuscì ad interpretare.
«Sarebbe di molto aiuto se tu mi rivolgessi la parola.»
«Lo farò quando necessario, Ser Jaime.»
Jaime si appuntò mentalmente che qualsiasi donna al mondo, anche la più impensabile, ha nel proprio sangue l’innata capacità di parlare con freddezza ad un uomo pur rimanendo del tutto cordiale e usando il minor numero di parole necessario.
Non seppe che cosa aggiungere per farle capire che non avrebbe mai ingannato la sua fiducia, che un suo tradimento in quel campo non era possibile, che aveva imbrogliato e mentito e peccato in tanti modi e in molte circostanze, ma alla donna che amava aveva sempre detto la verità, mai l’aveva tradita, né col pensiero, né con la carne.Non scegliamo noi chi amare e per questo non siamo noi che dobbiamo tradire.
«Ti ha mentito almeno un milione di volte, Jaime, e così ho fatto io. Quando ami qualcuno è troppo facile mentirti» gli aveva detto Tyrion pochi giorni prima di partire. «Si è scopata mezzo WEssos e tu lo sai, anche se non vuoi ammetterlo. Tu hai sempre avuto la tua spada, ma lei che altre armi possedeva per raggiungere i suoi scopi?»
«La mia spada» aveva risposto Jaime tra i denti, sentendosi scoperto e lacero, come se suo fratello lo avesse appena spogliato dell’ultima dignità rimastagli. 
Tyrion si era avvicinato e gli aveva posato una mano sull’avambraccio, osservandolo dal basso all’alto con gentilezza mista a biasimo: «Non tutto si può risolvere con l’acciaio, fratello» aveva detto.
Per la prima volta nella sua vita aveva desiderato essere stato lui l’artefice della morte di sua sorella. Per la prima volta nella sua vita l’aveva odiata con un’intensità che l’aveva spaventato.Sono stato solo tuo, Cersei, ma tu non sei mai stata solo mia.
E adesso, dopo lungo elucubrare, dopo lunghe esitazioni, voleva quella donna grande e grossa davanti a lui, quella donna dalle mani mascoline come quelle di un fabbro, le spalle larghe, il petto quasi privo di seno, i capelli corti e arruffati, i denti un po’ storti e tutta l’innocenza di cui Cersei era sempre stata priva.
E non la voleva per fare uno spregio a sua sorella – lasciamo i defunti ai defunti, così aveva detto Tyrion, e lui era d’accordo – la voleva perché Jaime aveva iniziato a percorrere quella strada di propria spontanea volontà, e su quella strada c’era Brienne la Bella, Vergine di Tarth.
Che probabilmente gli aveva appena fatto una domanda, perché lo stava guardando come se attendesse una risposta.
«Come?» chiese lui, riportando la sua attenzione al presente.
«Ho chiesto: perché l’hai fatto?» la sua voce ere impaziente, rapida, tra l’imbarazzato e l’arrabbiato.
Jaime ci pensò su e poi rispose la verità, perché quel giorno, quando l’aveva tirata fuori dalla fossa dell’orso, aveva giurato a se stesso che Brienne sarebbe stata la seconda donna al mondo a cui non avrebbe mai mentito.
«Perché volevo farlo.»
«E suppongo che questa sia una sufficiente motivazione.»
Non era una domanda, per questo Jaime non rispose, ma osservò con attenzione Brienne alzarsi, gettare un’altra manciata di rami sul fuoco che si stava spegnendo, e ritirarsi in una tenda.
«