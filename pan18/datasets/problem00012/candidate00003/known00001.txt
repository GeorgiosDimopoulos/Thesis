la sua consistenza, balzò all'indietro spaventato, rotolò su se stesso e poi corse nuovamente via nel corridoio, il tutto in una frazione di secondi.Marco, con ancora il piatto in mano, fissò la porta oltre la quale era scomparso Ace e poi scoppiò a ridere. Non era sicuro di quello a cui aveva assistito, ma fu comunque molto comico.Ace non si perse comunque d'animo, ed un minuto dopo era nuovamente all'angolo della porta, pronto ad un secondo agguato. Marco cercò di guardarlo con la coda dell'occhio e sorrise mentre lo vedeva appiattirsi e usare la piccola codina come equilibrio mentre camminava in avanti, pronto a scattare. Stavolta era più preparato a quello che lo aspettava, quindi la penna subì diverse zampate, prima che Ace notasse che Marco lo guardava e scappasse nuovamente.La serata continuò in quel modo, con Marco che girava per la casa sistemando quello che doveva sistemare ed Ace che lo seguiva pedissequamente per attaccare la penna ogni volta che se ne presentava l'occasione, finché Marco non decise che era davvero tardi ed era ora di andare a riposarsi.Tolse lo spago dalla sua cintura e lo attaccò alla maniglia della porta della cucina, così Ace avrebbe potuto continuare a giocarci se avesse voluto. Quindi si cambiò, si lavò, puntò la sveglia e si sistemò a letto, lasciando aperta la porta della stanza come aveva deciso. Chiuse la luce e si addormentò di botto: era stata davvero una giornata troppo stancante, anche se la conclusione ne aveva in qualche modo migliorato il bilancio complessivo.Quando la sveglia suonò, il mattino successivo, Marco allungò una mano per spegnerla e si stropicciò gli occhi. Non si sentiva troppo riposato, probabilmente perché aveva ancora dell'arretrato dal giorno precedente. Tuttavia, la mattinata si prospettava decisamente migliore: nell'oscurità della stanza, infatti, poteva chiaramente vedere gli occhi brillanti di un Ace accomodato all'angolo del letto che lo fissavano con interesse.

Finalmente Marco aveva un pomeriggio libero. La giornata era stata tranquilla, con solo due ore di lezione. Nessun compito da correggere, nessuna menata all'interno del condominio. Ne aveva quindi approfittato per fare la spesa e passare il resto della giornata a leggere un buon libro sulla sdraio del suo giardino.Non si era però fidato di lasciare la finestra aperta per Ace, dato che non erano ancora entrati così in confidenza: se lo chiamava, era rarissimo che ubbidisse a meno che non si trattasse di mangiare, e non si faceva ancora accarezzare o prendere in braccio. Marco aveva paura che scappasse e che non riuscisse a riprenderlo, quindi l'aveva lasciato in casa.Ace non aveva apprezzato la cosa: era rimasto per un po' ad osservarlo dalla finestra, scavando con le zampine per cercare un modo per uscire. Poi aveva cercato di fingere indifferenza, ma era andato ad accomodarsi in un posto dove comunque poteva vedere la finestra, nel caso venisse aperta. Alla fine era scomparso, probabilmente offeso, e Marco non l'aveva visto quando era rientrato, né quando aveva aperto la scatoletta di tonno per versarlo nella ciotola.Era un gatto che portava rancore, Ace.Marco sperava che quell'episodio non avrebbe compromesso i progressi che aveva fatto nel guadagnarsi la sua fiducia e si mise ai fornelli. Non era un cuoco bravo come Satch, ma se la cavava ed ogni tanto sentiva la necessità di cucinare qualcosa di persona senza mangiare sempre cibo pronto o in scatola. Il menu della sera prevedeva straccetti di pollo con verdure soffritte in padella. Era proprio alle prese con queste ultime, quando avvertì delle punture lungo la coscia.Rischiò di far cadere la padella e scosse la gamba quasi involontariamente, prima di accorgersi che si trattava di Ace, che si era praticamente aggrappato ai suoi pantaloni e non aveva mollato la presa nemmeno quando lui aveva mosso la gamba."Allora, che cosa vogliamo fare?" gli domandò Marco, che non capiva il suo comportamento. Aveva il cibo nella sua ciotola e nonostante sapesse che poteva rubare del cibo se ne aveva la possibilità, era la prima volta che arrivava ad aggredirlo.Ace si limitò per un attimo a fissarlo intensamente, come se gli volesse chiedere: "non è chiaro?". Poi, piano piano, tentò di arrampicarsi sulla sua gamba. A quel punto Marco capì: anche se Ace era cresciuto da quando l'aveva trovato la prima volta, era ancora un cucciolo e non aveva la capacità di saltare oltre una certa altezza. Il suo unico modo per raggiungere il banco dei fornelli era appunto quello di arrampicarsi da qualche parte."No." Marco tentò di afferrarlo gentilmente, ma Ace si sottrasse dalla sua presa e si allontanò per la cucina, protestando. Poi si fermò accanto alla sua ciotola, fissò Marco offeso, quindi la rovesciò con una zampata."È la guerra che vuoi, eh?" commentò Marco, incrociando le braccia. Poteva essere anche un gatto intelligente, ma restava pur sempre un gatto. C'erano delle regole che dovevano essere rispettate in quella casa. Gentile ma severo, era il suo motto. "Va bene."Decise di far finta di nulla - avrebbe eventualmente pulito successivamente - e tornò ai fornelli come se nulla fosse successo. Stava finendo di impanare le fettine sottili di pollo, quando sentì nuovamente le unghie