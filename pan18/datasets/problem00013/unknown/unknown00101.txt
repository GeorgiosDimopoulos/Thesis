okrutny i Harry idzie do łóżka. Wieczór nie jest szczególnie urozmaicony, ale lepszy niż wiele poprzednich. (Harry nie może sobie przypomnieć, jak to jest czuć dotyk dłoni a nawet paznokci na własnej skórze . Przesuwa swoją własną dłoń po zapadłym brzuchu, kiedy jest pewien, że Snape nie patrzy, ale to nie to samo.)

Następnego dnia budzą go głosy. 

― … lepiej martw się o siebie. Wiesz, że to widziałem. 

Mózg Harry’ego powoli zaczyna działać. Przez kilka chwil wydaje mu się, że w jego śnie krzyczy jakiś Szkot, ale nagle uświadamia sobie, gdzie jest. Angus. Czy jak mu tam. 

― O czym do diabła mówisz? ― Niższy, mroczniejszy głos należy oczywiście do Snape’a. Mężczyzna musiał właśnie odchodzić, co znaczy, że jest wczesny ranek. To nie jest miła myśl. Harry nie odważa się unieść powiek, wciskając twarz w poduszkę.

― Ten chłopak nie wygląda źle, przyznam ci rację, ale tylko spójrz na siebie, Snape. Nic więcej nie powiem. 

Harry otwiera oczy. 

― Nie masz pojęcia, o czym mówisz ― syczy Snape i oczywistym jest, że stara się ściszyć głos. 

― Och, daj spokój. Jesteś wystarczająco stary, by być jego cholernym ojcem. Także miałem takich gówniarzy, uwierz mi, ale…

Harry wytęża słuch, ale głos Angusa zniża się na tyle, że nie jest w stanie rozpoznać słów. Odpowiedź Snape’a jest krótka i mógłby jedynie zgadywać, co ten powiedział. Nie jest w stanie usłyszeć nic więcej. Ostatnim, co do niego dociera, są oddalające się kroki wspinającego się po schodach mężczyzny; Snape odchodzi. Angus przez chwilę chodzi przed celą, przestawia fotel w tę i z powrotem, nim w końcu zdaje się usatysfakcjonowany. 

Harry nie porusza się. 

Jednak niedługo później mężczyzna się odzywa: 

― Nie udawaj, że śpisz, chłopcze ― krzyczy, a jego głos odbija się echem od ścian. ― Powiem ci, że powinieneś dziękować gwiazdom, że ktoś nad tobą czuwa. Za jakiś czas może się to przydać. ― Zanosi się śmiechem, jednak ten wkrótce przechodzi w słaby kaszel. Harry udaje, że go nie słyszy. Udaje, że leży w łóżku w swoim własnym domu, że jest sobotni ranek. Świeci słońce. Na szafce nocnej stoi herbata (na Merlina, jest herbata). Ma czystą pościel, otwarte okna i…

… i jest ktoś jeszcze. Ciepłe ciało, przyciskające się do niego całą długością. Ciepłe, silne ciało z długimi ramionami i delikatnym oddechem, a także twarzą, której nie rozpoznaje. 

 

*	*	*	*	*

Ostatnim razem wino nie było wystarczająco mocnym trunkiem, dlatego tym razem Snape pojawia się z do połowy opróżnioną butelką whisky. Harry cholerny Potter natychmiast podrywa się na łóżku, patrząc na niego nieszczęśliwymi oczami. W tej chwili jednak dla Snape’a chłopak nawet mógłby się powiesić. Ma większe zmartwienia niż fragmenty bladej skóry, otwarte usta i...zaraz…

― Ostatnio zdajesz się dość dużo pić ― mamrocze chłopak. 

― Wspaniałe spostrzeżenie. Być może zauważysz jeszcze jakieś inne zmiany w mojej diecie. 

― Merlinie, Snape. Lepiej po prostu się zamknę, co? 

― Och, proszę cię bardzo. 

Potter mamrocze coś z dezaprobatą, szepcze pod nosem jeszcze kilka niepochlebnych uwag, po czym zapada cisza. Snape pozwala sobie przez chwilę o nim nie myśleć, zamiast tego przeczesuje włosy dłonią. To naprawdę przyjemne. Naprawdę. Nawet bardziej niż picie. 

Wlewa w siebie więcej whisky. Z lekkim zadowoleniem odkrywa, że pokój nieznacznie rozmywa mu się przed oczami, więc opiera się w fotelu. Słyszy, jak Potter wierci się pod swoimi kocami i pościelą, starając się jakoś wygodnie ułożyć. Chłopak jest po prostu śmieszny. Chłopak jest… z pewnością czymś jeszcze. Doszedł do tego już wcześniej, prawda? Mimo to zdawał się nie móc znaleźć teraz odpowiedniego słowa. Ziemia pod jego stopami dziwnie się przechyla (Harry Potter ma oczy w odcieniu zieleni lasu, który nigdy nie widział słońca).

Snape ponownie przechyla butelkę, biorąc kilka łyków; parę kropel umyka kącikiem jego ust. Przez jego prawą dłoń przechodzą nieprzyjemne skurcze, więc zaciska palce, starając się zapanować nad bólem. Nagle spostrzega, że Potter obserwuje go ze swojego łóżka; z tego miejsca nie widzi chłopaka zbyt dobrze, ale czuje znajome spojrzenie zielonych oczu, badawczo przyglądających się jego nieznacznym ruchom. To spojrzenie staje się oraz bardziej znajome.

― Harry cholerny Potter ― bełkocze, zadowolony brzmieniem imienia na języku. 

― Teraz do mnie mówisz? Musisz być cholernie pijany. 

― Najwyraźniej.

― Nie potrafię sobie wyobrazić, by Voldemort był z tego zadowolony. Powiedzmy, że mógłbym spróbować się teraz powiesić. Załóżmy, że znalazłbym coś ostrego. Nie dałbyś rady mnie powstrzymać. 

Snape mruży oczy, zastanawiając się nad tym. 

― Nie. ― To wszystko, co mówi. 

― Nie? Oczywiście, że nie. Ale czy moja śmierć nie wpakowałaby cię w kłopoty? 

Snape milczy. Jest coś takiego w słowach Pottera, co go niepokoi, nawet jeśli jest nietrzeźwy. Zawsze za jego arogancją czy nieśmiałą próbą sarkazmu kryje się coś więcej. (Harry Potter ma oczy koloru najgłębszej części morza, barwy bezdennej zieleni). 

Tego ranka, gdy Snape na próbę unosi różdżkę, jego palce łapie skurcz i nie chcą się zacisnąć. Bez zastanowienia rzuca nią przez pokój. Świeca pozostaje niezapalona. 

 

*	*	*	*	*

― Wiem