un’impronta di scarpa da analizzare, ma per esserne certo era necessario fare una prova sul campo.Così dischiuse le labbra e lasciò che la piccola e calda lingua di Judith Paver si insinuasse al di là dei suoi denti, in esplorazione.Nella sua scala delle cose strane e inutili il bacio con la lingua salì al terzo posto, dopo l’amore fraterno e l’amore in generale. Seriamente Sherlock non riuscì a capire che cosa ci trovassero le persone normali in quello scambio di saliva. Ma Judith sembrava contenta a giudicare dal mugolio - simile a quello di un gatto quando viene accarezzato a lungo - che emise.Sherlock attese che fosse lei a fare la mossa successiva, così come si era spinta lei fino a quel punto - ovvero a distendersi sopra di lui senza quasi chiedergli il permesso - e Judith, forse vedendo che le mani di Sherlock rimanevano immobili e inerti sul copriletto, interruppe il bacio e lo fissò.« È la tua prima volta, vero? »« C’è una prima volta per tutto » spiegò Sherlock con tono annoiato.« Non devi essere nervoso. Anche se io ho più esperienza non voglio che ti senta in soggezione. »Sherlock le lanciò un’occhiata eloquente che evidentemente fu interpretata male, perché Judith si limitò a fare un sorriso aperto e a riprendere possesso delle sue labbra.Sherlock roteò gli occhi e posò una mano sulla sua schiena, tanto per farle vedere che iniziava a fare qualcosa.A dire la verità tutta l’esperienza gli sembrava priva del fascino con cui la dipingevano gli altri ragazzi e stava iniziando a calcolare il tempo che stavano perdendo entrambi.All’improvviso una mano di Judith scivolò piano tra di loro, andando ad infilarsi al di là della cintura dei suoi pantaloni, slacciandoli con un attimo di incertezza, e con le dita tremanti la ragazza andò a sfiorargli il sesso.Il tutto senza smettere di spostare a destra e a sinistra la sua lingua nella bocca di Sherlock.Passò quasi un minuto intero e la mente del ragazzo iniziò a vagare per conto suo.Si stava svagando nel tentativo di risolvere un’equazione particolarmente complessa che aveva appena inventato, quando all’improvviso Judith si sollevò dalla posizione che aveva tenuto fino ad allora, permettendogli di nuovo di respirare normalmente.Sherlock riportò allora la sua attenzione sulla ragazza, notando per la prima volta sul suo volto un’espressione rabbiosa.« Che c’è? » domandò, deducendo comunque che l’esperimento era destinato al fallimento.« Non so! Dimmelo tu... ti sto facendo una sega da quasi due minuti e tu nemmeno te ne accorgi! »Sherlock si sollevò a sedere sul letto e si agganciò di nuovo la cintura, stringendosi nelle spalle.« Non è certo colpa mia » commentò.« Non è colpa...?! Senti, fammi il favore di andartene. »Sherlock la guardò per un lungo attimo poi si alzò in piedi e disse: « Ok, tanto ho un’attrezzatura migliore a casa mia... scriverò il tuo nome in fondo alla ricerca, come sempre. » A quel punto Judith Paver scoppiò in lacrime e si coprì il volto, lasciando Sherlock talmente basito che l’unica cosa utile che trovò da fare fu prendere la sua borsa con i libri e andarsene.



***



Gli esseri umani sono terrificanti, pensa adesso Sherlock, con le labbra di John che stanno facendo cose alla sua pelle, cose mai viste e mai sentite, cose allucinanti e prive di senso.È di nuovo come quando aveva diciassette anni: ha una persona distesa sopra di lui che fino a qualche secondo prima ha pensato che la cosa migliore da fare al mondo fosse condividere con Sherlock parte della propria saliva.John non è un uomo particolare, non è così intelligente, non ha un qualche tipo di attrattiva che possa eccitare un cervello come quello di Sherlock. Certo, quel suo modo di piegare la testa verso destra quando sta facendo una domanda importante, o l’abitudine che ha di passarsi la lingua sulle labbra, o anche il modo in cui appoggia la tazza sul tavolo quando è concentrato a scrivere qualcosa al computer... c’è poi la sua caratteristica occhiata di rimprovero, e la sua abitudine di imbarazzarsi per cose per le quali l’unico che dovrebbe provare imbarazzo sarebbe Sherlock - secondo l’opinione comune, almeno - e le sue sopracciglia, che si aggrottano quando non capisce qualcosa, e il modo che ha di trattarlo, di dire la cosa giusta al momento giusto, e a volte la cosa sbagliata al momento giusto e a volte la cosa giusta al momento sbagliato, queste sono tutte cose che Sherlock ha notato.John è nella norma in modo terrificante e tutte le sue caratteristiche, per la cui osservazione Sherlock ha sprecato gran parte del proprio tempo, lo qualificano come essere umano di sesso maschile senza particolari attitudini che possano renderlo davvero interessante.Eppure adesso il corpo di Sherlock lo sta tradendo in modo subdolo e il suo proprietario non è per niente in grado di fermare il tremito leggero che ha preso a scuoterlo e l’improvviso, incongruo desiderio di infilare le proprie dita nei corti capelli di John.Sherlock lo osserva e non capisce - per la prima volta nella sua vita - perché la volta in cui Judith Paver aveva infilato la mano nelle sue mutande l’unica sua reazione era stata l’assoluta indifferenza