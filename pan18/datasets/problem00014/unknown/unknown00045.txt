― Daj mi miesiąc ― mówię po prostu, podchodząc do profesor McGonagall. Kładzie przede mną magiczny kontrakt, który podpisuję, będąc dumnym z tego, że ręka mi nie drży, a stawiane przeze mnie piórem litery są równe, nie tak jak wtedy, kiedy dopiero uczyłem się obcować z prawdziwym piórem i atramentem. 

Właściwie to wyniosłem stąd dużo wiedzy, która pozwoliła mi lepiej wykonywać moją pracę, niż innym kolegom i koleżankom ze szkoły. Przede wszystkim urozmaicałem dzieciakom i tak przeładowany plan, wprowadzając co jakiś czas zajęcia, gdzie po prostu ćwiczyli rękę na piórach, które nabyłem na ulicy Pokątnej.

Tak naprawdę nigdy wcześniej nie widziałem tak rozochoconych na coś nastolatków, a trzeba było przyznać, że bycie nauczycielem w szkole średniej, gdzie wszystkim się nieco za dużo wydaje, jest uciążliwe. 

Może i ciężko mi było zostawić moją klasę, ale wiedziałem, że to co robię jest słuszne ze względu na mnie. Dlaczego niby miałbym całe życie patrzeć na innych, myśleć o innych. W tej chwili realizacja marzeń chociaż w niewielkim stopniu, wydawała się być dla mnie niesamowicie ważna, a prawdę mówiąc, na samej górze istniał punkt traktujący o powrocie do domu… A Hogwart był moim pierwszym prawdziwym domem. Chociaż początkowo, kiedy McGonagall odrzuciła moją kandydaturę potrafiłem myśleć tylko o tym, że Tom Riddle również został pozbawiony możliwości nauczania. I po prostu się bałem. 

Teraz jednak, gdy ta dziwnie napięta atmosfera zaczyna mnie przytłaczać, zerkam na Malfoya, który najwyraźniej nie wypadł z umiejętności rozumienia się ze mną bez słów, zupełnie jak za czasów wojny, dlatego też wstaje, zmierzając w moją stronę z szerokim uśmiechem. 

― Dobrze, podręczniki i plan lekcji postaramy się przedstawić do końca tygodnia, teraz jednak obiecałem Harry’emu, że opijemy jego sukces, jakim jest zostanie jednym z nas. ―Szczerzy się do mnie, chociaż obaj wiemy, że nie zaakceptowano mnie w pełni. Minerwa najwyraźniej również tak uważa, bo nagle patrzy na Snape’a z czymś zimnym w spojrzeniu.  

― Mam nadzieję, że nie pożałujesz tej decyzji, Harry ― mówi, zamiast na mnie, patrząc na Snape’a. 

― Niech się pani nie przejmuje ― odpowiadam, widząc jej srogie spojrzenie na panią. ― A teraz przepraszam wszystkich, w końcu nie samą pracą człowiek żyje ― śmieję się, podając Minerwie dłoń. Nachyla się nade mną i mam wrażenie, że może chcieć mnie przytulić, ale zamiast tego, słyszę jej głos. 

― Daj mu szansę, Harry. 

Zupełnie, jakby wiedziała, co straciliśmy, ale nie, ona myśli tylko o szkole i jakiejś swojej najwyraźniej misji, by wszystko było jak należy. Kiedy się odsuwa, kiwam jej głową na znak że zrozumiałem, po czym zbliżam się do stojącego przy drzwiach Draco. 

― Skrzaty przygotowały ci już komnaty ― mówi jeszcze Minerwa, ale wydaje mi się, że myślami jest daleko, zwłaszcza, że bierze do ręki pomazany pergamin i rozkłada go ze zmarszczonymi brwiami. Rzucam jeszcze ostatnie spojrzenie Severusowi i w ciszy się wycofuję. Dopiero w progu przystaję, patrząc na nich wszystkich. 

Mam ochotę zaproponować im, by przyszli do mnie porozmawiać, zwłaszcza, że z większością naprawdę dawno się nie widziałem, ale nie chce mi to przejść przez gardło. 

Tak naprawdę pierwsza osoba, która by tego spróbowała, zapewne nawet nie zastałaby mnie w komnatach; bo cóż, nie chcę zapeszać, ale zdecydowanie zacząłem ocieplać swoje stosunki z Draco; tak po prostu, bez jakichkolwiek podtekstów.

Jej, powiedziałabym, że stała się rzecz niesamowita i po raz pierwszy od pół roku spod moich palców wyszedł rozdział ^^ Bardzo dziękuję za te dwa komentarze oraz kudosy, bo to one motywowały mnie, by w końcu nie poddać się po kilku zdaniach.


            (See the end of the chapter for  more notes.)
            

Podpieram głowę na ręce, sięgając po kubek z już zimną kawą. Upijam łyk, krzywiąc się, gdy pozostawia za sobą gorzki posmak na moim języku. Nie spodziewałem się, że układanie programu może być tak trudne; w przypadku mugolskiej szkoły wystarczyło, że uwzględniłem wymagania ministerstwa; tak naprawdę nie było ważne, jak będę uczył, póki zrealizuję program. W przypadku Hogwartu, nikt tak właściwie nie miał pojęcia, czego ode mnie wymagać. Minerwa, zapytana o to tylko rozłożyła ręce ze zmartwioną miną, odsyłając mnie do ministerstwa. Tam natomiast dość dobitnie uświadomiono mi, że nikogo nie obchodzi mój przedmiot, a jedynie oczekiwane wyniki. Dlatego też, wbrew pierwotnym wyobrażeniom, przez kolejny tydzień niemal nie wychodziłem ze swoich komnat, próbując zrobić wszystko, by odpowiednio dopasować program do wieku uczniów. 

Wzdycham, odrzucając od siebie pióro, gdy rozlega się pukanie do drzwi. Przez moment serce zdaje się uderzać mocniej, kiedy przez myśl przechodzi mi, że to może Severus. Nie widziałem go odkąd podpisałem kontrakt z Minerwą; mężczyzna nie przychodził na posiłki i wszyscy zdawali się udawać, iż wszytko jest w jak najlepszym porządku. Sam nie miałem zamiaru pytać. 

-  Harry, nie przeszkadzam? 

-  Wchodź, Draco!

Przeciągam się i pocieram twarz, próbując się dobudzić, gdy moje drzwi lekko skrzypią, pozwalając Draconowi wejść do środka. 

Zerkam na niego, kiedy ten kręci głową. 

-  Doprawdy, dalej nad tym siedzisz? Mówiłem ci już, że nikogo nie obchodzą szczegóły. Nikt nawet nie spodziewa się, że będziesz trzymał się swojego planu. Minerwa powiedziała tylko, byś ogólnie zarysował jej, jak widzisz przeprowadzanie swoich zajęć, w przypadku,