fare esperimenti, non era mai venuto in mente.Alla fine avevano deciso di usare una sola goccia di sangue di Fwooper(1), e forse era stata la scelta migliore, ma con la discussione avevano perso quasi due ore.« Adesso » la avvertì Snape, ruotando la clessidra per calcolare di nuovo trenta minuti. Al suono della sua voce Lily diede automaticamente una rimescolata in senso antiorario, e la pozione schiarì fino a raggiungere una colorazione di rosa chiarissimo.« Credo che ormai manchi davvero poco » si entusiasmò la ragazza. « La trasparenza non sarà perfetta, dice nel libro, ma se continuiamo così raggiungerà la stessa consistenza del Veritaserum, credo... »« È fatta appositamente perché chi la beve non si renda conto che sta prendendo una pozione » spiegò Snape allora avvicinandosi alla ragazza.Lily si asciugò il sudore dalla fronte e sorrise. « Ti ricordi che non possiamo testarla, vero? »Ormai era diventato naturale dare del tu a quell’uomo così silenzioso e schivo: dopotutto avevano passato insieme quasi quattro giorni interi e in una quantità di tempo tanto grande era semplice perdere la naturale diffidenza. Forse.« Naturalmente » replicò Snape con una smorfia, rispondendo alla sua domanda retorica.« È stato comunque divertente, anche se non sapremo mai se il procedimento è quello giusto. »Il Mago inarcò un sopracciglio. « Hai uno strano concetto di divertimento, Lily. »Lei ridacchiò e poi replicò: « Sono sempre stata la più strana della mia famiglia. Quella diversa, suppongo. I miei fratelli e cugini si divertono giocando a Quidditch e io mi divertivo nei sotterranei di Hogwarts, a giocare con gli ingredienti della scorta speciale del Professor Lumacorno. »« Sarebbe ora che andasse in pensione » commentò Snape roteando gli occhi. « Vorresti spiegarmi perché hai deciso di non fare la specialistica in Pozioni Avanzate? »Lily distolse lo sguardo. Non che non le piacesse che Severus si stesse interessando alla sua vita, ma quella era una domanda a cui non avrebbe voluto rispondere. Era una risposta idiota, e si vergognava a darla.« Per mio padre » si limitò a dire alla fine.« Non vuole che frequenti quel corso? »Lily mescolò con rabbia, e forse troppo velocemente. « È esattamente il contrario. Vuole che frequenti quel corso, vuole che sia una brava figlia, vuole decidere lui della mia vita. E io non ne posso più. »
La ragazza lo osservò annuire, il volto bianco che spuntava dai fumi delle pozioni, le labbra sempre strette, e gli occhi un po’ più penetrabili del giorno in cui aveva firmato il suo contratto.
Le sembrava una delle migliori magie mai compiute, quella di riuscire a guardarlo negli occhi e credere di comprendere almeno un po’ i pensieri che gli giravano per la testa. O forse solo il suo stato d’animo. Era comunque potente.« Sei consapevole del fatto che in questo modo stai permettendo a tuo padre di influenzare la tua vita? Tu vuoi fare quella specializzazione, ma non la farai perché anche tuo padre vorrebbe la stessa cosa per te. Non sembra un ragionamento molto intelligente. »
Lily si morse le labbra. Sapeva che prima o poi qualcuno le avrebbe sbattuto in faccia la realtà di cui era lei stessa consapevole. E tra tutte le persone del mondo, di gran lunga preferiva Snape. Ma faceva male lo stesso.« Quanto manca? » chiese allora con voce debole, senza guardarlo più.Lo sentì voltarsi per dare un’occhiata alla clessidra e pochi attimi dopo avvertirla di cambiare il senso di rotazione.Lily obbedì e la pozione divenne perfettamente trasparente, come acqua purissima.La ragazza continuò a mescolare per qualche altro attimo, prima di rendersi conto che avevano terminato.« È finita! » esclamò, dimentica della conversazione che avevano appena avuto, troppo eccitata per pensare a qualcos’altro.Si alzò dallo sgabello su cui era stata seduta fino ad allora e guardò con emozione il Mago davanti a lei.Snape si sporse in avanti per dare un’occhiata, e per spegnere il fuoco sotto al calderone.Anche i suoi occhi brillavano di eccitazione: il suo lato intellettuale non poteva rimanere calmo e quieto davanti ad un così grande esperimento.Certo, nessuno avrebbe saputo niente e nemmeno loro sarebbero stati certi di aver fatto un buon lavoro, ma erano cento anni che quella pozione non veniva preparata e loro due erano stati i primi a tentare di nuovo.« Che spettacolo... » sussurrò Lily ammirando il liquido acquoso. « Sembra perfetta... »La giovane Strega osservò di sottecchi il compagno. « Lasciamola qui fino a domattina, è un peccato buttarla via proprio dopo averla finita. Ci abbiamo impiegato quasi quattro giorni interi dopotutto. »Snape tentennò per qualche attimo, ma alla fine cedette senza alcuno sforzo, perché anche a lui non piaceva l’idea di farla scivolare nel condotto del water, o anche solo di Evanescerla.
L’uomo si lasciò scivolare allora sulla poltrona vicino alla porta, osservando le occhiaie scure di stanchezza che Lily mostrava sotto gli occhi.« Vai a casa... » disse. « Dovresti dormire un po’. »Lily per tutta risposta estrasse la bacchetta e ingrandì la poltrona fino a farla diventare un divano.« Se devi vegliarla tutta la notte come se fosse in punto di morte voglio esserci anche io. È anche una mia creazione dopotutto » esclamò, riferendosi alla