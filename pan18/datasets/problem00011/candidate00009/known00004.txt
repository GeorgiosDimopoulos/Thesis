questa gente?”

“Perché ti sembrava carino trascorrere del tempo con loro-- oh, Dio, non di nuovo,” si era interrotto con una vaga aria di disperazione sul volto quando Jean Jacques Leroy - la cui presenza restava un enorme mistero, così come in generale l’averlo invitato al matrimonio ( “Non possiamo non farlo, che figura ci faremmo ad invitare tutti tranne lui?”  aveva pigolato Yuuri e sul momento non gli era parsa neanche una cattiva idea; che sprovveduto!) - si era avviato sul palco dove una piccola band stava riarrangiando note canzoni d'amore facendone un sottofondo musicale tenue e piacevole, afferrando un microfono per esibirsi sulle note di  A new day has come , sostenendo che solo un canadese poteva cantare adeguatamente quella canzone.

Per Victor era stato come ricevere un segnale opportunamente convenuto: approfittando dell'intrattenimento offerto da JJ aveva stretto il polso di Yuuri e lo aveva trascinato fuori dalla sala, spingendolo infine in uno sgabuzzino angusto e sbattendosi la porta alle spalle, avendo premura di chiuderla con una doppia mandata di chiave. L'oscurità premeva da tutti i lati e l’aria, a causa della mancanza di finestre, era stantia, umida e tiepida, piena dell’effluvio di un detersivo alla lavanda.

“Ahhh,” sospirò, lasciandosi cadere su un secchio capovolto, talmente sconvolto da non prestare attenzione al fatto che il suo completo Dolce&Gabbana nuovo di zecca si stesse riempiendo di polvere secolare. “Pace per le mie orecchie,” aggiunse e quando si rese conto di aver parlato in russo, cercò di strappare una risata a Yuuri ripetendolo nel suo assai zoppicante giapponese. L’impasse linguistica era qualcosa che entrambi desideravano ardentemente superare, cercando di imparare la lingua dell’altro. Ma se Yuuri, forte della sua laurea e della naturale predisposizione, non aveva avuto alcun problema ad afferrare le regole di base del russo, Victor non aveva avuto altrettanto successo con il giapponese, di cui conosceva solo una manciata di parole e qualche frase imparata a memoria.

Con un sorriso nella voce, Yuuri corresse parte della sua pronuncia, trattenendo poi un singulto di sorpresa quando Victor se lo tirò sulle ginocchia, cercando alla cieca la sua bocca. Lasciò scivolare la lingua oltre la piega morbida delle sue labbra, tenendogli ferma la testa con entrambe le mani, e, di punto in bianco, niente gli sembrò più sufficiente: il respiro, il contatto, i baci che si scambiavano, lo spazio angusto di quello sgabuzzino. Desiderava la loro camera da letto e un materasso morbido sotto la schiena e Yuuri a muoversi su di lui. Yuuri… Oh, lo desiderava più di qualsiasi altra cosa. Contemplarlo così a lungo nel suo vestito elegante, avvolto in quella pregevole stoffa nera che così tanto contrastava con il suo incarnato pallido, lo aveva consumato lentamente ed incessantemente, suscitandogli sempre più fantasie e sempre più difficili da tenere sotto controllo.

E adesso gli sembrava assolutamente impossibile resistere: richiedeva uno sforzo eccessivo, terribile. Molto meglio lasciarsi trascinare via. Molto meglio sbottonare velocemente il panciotto e la camicia immacolata sotto di esso. Molto meglio premere le labbra contro la linea definita dei suoi pettorali, aprendosi la strada a forza di baci proprio fin sopra al cuore e sentirlo battere forte e veloce contro la bocca. Molto meglio gemere di piacere nel sentire le mani di Yuuri arruffargli i capelli nel tentativo di tenerlo più vicino.

 Molto meglio veramente .

C’era una sorta di potente catarsi nel lasciarsi finalmente andare e smettere di trattenere tutto quel gomitolo stretto di desideri e voglie; che il filo si srotolasse liberamente.

“Yuuri,” lo chiamò, baciandolo con foga, “ Lyubov moya .”

Sentire quelle parole russe strappò a Yuuri un gemito di piacere tutto di gola e lo spinse a stringersi più forte contro Victor, mentre le dita tremanti di impazienza cercavano di sbottonare la sua camicia senza far saltare via i bottoni.

“Victor,  tasukete kudasai ,” si lamentò, strappandogli quasi di dosso la giacca, che cadde nel buio, da qualche parte sul pavimento sporco e polveroso. L’erezione di Victor, che fino a quel momento aveva premuto fastidiosamente contro la biancheria, si fece di colpo dolorosa. Perché conosceva quelle parole, sapeva che erano una richiesta di aiuto a tratti disperata che non si riferiva unicamente all’impaccio dei suoi vestiti, ma a molto altro.

Facendo grande leva sui muscoli della gambe, Victor si rimise in piedi e trascinò Yuuri con sé, privandolo velocemente del gilet, della camicia, dei pantaloni e della biancheria, fino a sentirlo nudo e bollente contro il suo petto. Chiuse un attimo gli occhi, come per assorbire la sensazione, come per costringere la sua pelle ad imparare quella consistenza e quel calore. E quando fu certo di averlo memorizzato, lo fece voltare delicatamente, poggiando le labbra contro la sua nuca e le mani ben aperte sulla sua schiena.

Yuuri spinse il bacino contro di lui, come per accogliere la sua erezione dentro di sé, e a Victor costò uno sforzo enorme tirarsi indietro. Ogni singolo nervo stava urlando la sua protesta, poteva giurarlo.

“Aspetta, Yuuri… Finirai per farti del male…”

Si sentì scansare e per un momento provò una fitta di dolore davanti all’improbabile ipotesi di essere appena stato allontanato. Non vedeva un accidenti e aveva bisogno di guardare il viso di Yuuri, di spiegargli