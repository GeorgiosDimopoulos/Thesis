się ledwo powstrzymywany grymas, kiedy unosi się w powietrzu, spętany. Powoli do niego podchodzę, wyciągam dłoń i dotykam jego szybko unoszącej się piersi.

― To był błąd, Strange – szepczę, po czym odchylam się, by wziąć zamach, nim przebiję gowiązką energii, zatrzymując pracę jego serca. – I czyje teraz na wierzchu? – pytam, mrużąc oczy.

Ruch jest szybki, krew wypełnia dziurę w jego piersi, gdy chrypi:

― Moje. – I podnosi do góry dłoń.

Dopiero wówczas dostrzegam, że zapętlił czas.

 

Zniszczę go. 

*

Patrzył, jak Kaecilius odzyskuje siły, podświadomie unosząc dłoń do piersi i pocierając miejsce, w którym ten go wcześniej przebił. Umysł pamięta. Widzi wściekłość w jego oczach i jest przekonany, że tym razem nie skończy się to po prostu na śmierci.

― Coś ty zrobił? – Dobiega go wściekłe pytanie, ale jest przekonany, że mężczyzna wciąż nie wie, co dokładnie zrobił. Nie ma zamiaru jednak tego ukrywać, nie, chce poczuć jego wściekłość na własnej skórze. Raz, drugi, trzeci. Chce uwolnić spętany znudzeniem umysł, chociaż przez chwilę żyć.

Porusza dłonią, a rzeczywistość wokół nich zaczyna się zmieniać. I dostrzega moment, w którym do Kaeciliusa dociera, co to naprawdę znaczy.

― Wymiar Lustrzany – syczy i na niego naciera.

*

Mój świat sprowadza się do jednego punktu, odgrywanego wciąż i wciąż i nie potrafię nic na to poradzić. Uderzam Strange’a w szczękę i napieram na jego ciało, dociskając go do ściany. W mojej dłoni pojawia się świetlista wiązka energii, którą rozcinam mu policzek.

Syczy, ale nie spuszcza ze mnie wzroku.

I kiedy odsuwam się, a on upada na ziemię, łapie mnie jeszcze za nogę.

― Zabij.

Nie musi prosić drugi raz.

Z pomocą całej wzbierającej we mnie energii rozrywam go, a krew bryzga na moją twarz. 

 

Oblizuję usta.

 

*

Wong początkowo myślał, że Strange wrócił do swojego dawnego życia, ale kiedy w końcu zdecydował się odwiedzić szpital, w którym pracował, kobieta o imieniu Christine powiedziała mu, że sama nie mogła skontaktować się z nim od tygodnia.

Zaczynał się martwić, ale zdecydował, że jeszcze zbyt wcześnie, żeby szukać pomocy wśród policji.

Rzucił ponure spojrzenie pustej kolumnie, na której powinno znajdować się Oko Agamotto.

Miał złe przeczucie.

*

― To był błąd, Strange. Popełniłeś błąd! – krzyczę, wkładając palce w otwartą ranę na jego piersi. Krztusi się i spomiędzy jego warg wypływa strużka krwi, którą zaraz oblizuje.

― Już masz dość? – chrypi, próbując podnieść się na łokciach. – Wolałbyś wrócić do swojej Jedni?

Nie, mimo wszystko Jednia była gorszym scenariuszem. Ale uwięzienie w Lustrzanym Wymiarze, z którego nie mogę wpływać na Świat Rzeczywisty, a zabicie Strange’a nic nie daje, nie jest tym, do czego dążyłem.

Chociaż chyba najgorsza w tym wszystkim jest wypełniająca mnie żądza, której dawniej, jeszcze przed przyjęciem Dormammu na swojego Mistrza, nigdy nie czułem. Żądza krwi, żądza niszczenia, zadawania bólu, czerpania z tego przyjemności. I chociaż Strange dał mi doskonałą możliwość, do jej zaspokojenia, z każdym kolejnym odtworzeniem czuję ją znowu i wkrótce nie wystarcza go torturować, nie wystarcza go zabić. Za każdym razem chcę więcej.

Poruszam palcami, przedzierając się przez spalone tkanki, aż czuję jak mięsień sercowy gwałtownie się kurczy.

Pomagam sobie magią, powiększając otwór, jednocześnie nie pozwalając mu stracić przytomności, jeszcze nie.

Pochylam się nad jego twarzą, kiedy w końcu udaje mi się sprawić, że spomiędzy jego warg wydobywa się zbolały jęk i nie potrafię dłużej się kontrolować, brutalnie go całuję, gryzę w wargę mocno, aż do moich ust wlewa się krew.

A potem wbijam palce i wyrywam serce z jego piersi.

Odsuwam się, ono uderza jeszcze kilka razy.

Oblizuję usta.

I pętla zaczyna się jeszcze raz.

*

― Myślisz, że policja będzie w stanie coś poradzić? – Kobieta przechyla głowę, ale w jej oczach widoczny jest lęk.

― Nie wiem, ale kończą nam się możliwości. Nie możemy dopuścić, żeby wieść o jego zaginięciu rozniosła się po multiuniwersum.

― Minęło już tyle czasu… Jeszcze dzisiaj zgłoszę zaginięcie, może im uda się wpaść na jakiś trop, który przeoczyliśmy.

Wong skinął głową, po czym odwrócił się i opuścił oddział.

*

― Nigdy nie sądziłem, że w ten sposób spędzę resztę życia – mruczę, powolnymi ruchami nacinając ciało wyginającego się pode mną Strange’a. Bez znaczenia, ile rozmów zdążyliśmy już przeprowadzić, nie sądzę, bym kiedykolwiek zdołał zrozumieć jego motywy.

Opowiedział mi o tym, jak wymógł na Dormammu zaprzestanie próby przejęcia ziemi, w jaki sposób zamknął mnie w Mrocznym Wymiarze na przeszło cztery lata.

Zapętlając czas.

Najwyraźniej Strange dał się omamić szaleństwu znacznie szybciej niż ja. A może to monotonia jego życia doprowadziła do tego, że wolał postawić swoje życie na szali, wolał cierpieć, niż pozwolić płynąć czasowi w zgodzie z naturą.

― Wolałeś pozostać tam? – pyta. Ma podkrążone oczy, sine i popuchnięte wargi. Jasną skórę poznaczoną dziesiątkami płytkich linii, układających się w wzór skomplikowanej, silnej tarczy.

― Nie. Wolę cię zgładzać – mruczę mu do ucha, nim w końcu rozrywam mu gardło i, przez jeden krótki moment, patrzę z zadowoleniem na rozlewająca się po posadzce krew.

*

― Szukamy dalej, ale trop nam się urywa