.- Caroline – ripeté, incurante del coro di: lasciami, lasciami, vattene, ti odio, lasciami, che si infrangevano contro la stoffa della sua maglietta, insieme alle lacrime.- Caroline – mormorò, stringendola più che poteva, senza spezzarla ed era così piccola ed era spaventoso.   C’era stata una volta in cui una Caroline bambina, non aveva desiderato altro che essere amata dai suoi genitori come vedeva amare Elena, con la stessa gentilezza e dolcezza e calore, ma suo padre aveva un nuovo compagno e una nuova vita e sua madre aveva un lavoro che pretendeva troppo tempo. Caroline era stata lasciata in seconda fila a guardare la vita dei suoi genitori riempirsi di altro da lei.Crescendo, Caroline aveva deciso che avrebbe fatto di tutto perché i suoi fossero costretti a guardarla e vederla e dirle Caroline, quanto sei brava e quanto sono fiera di te ed è meraviglioso avere una figlia come te. Sei una tale fortuna, poi Caroline era morta e i suoi piani erano stati sconvolti da quella nuova realtà in cui era morta, ma non abbastanza e in cui entrambi i suoi genitori erano stati, improvvisamente, spaventosamente consapevoli di avere una figlia che era altro da quello che volevano.Caroline aveva imparato a vivere o non vivere e ad essere abbastanza. Aveva recuperato il rapporto con sua madre e quello con sé stessa e aveva trovato Klaus e poi, improvvisamente, si era trovata ad essere catapultata nuovamente nel corpo di quella Caroline bambina che era pronta a fare di tutto per avere un briciolo di attenzione, di affetto, di accettazione e che non le piaceva. Ogni volta che vedeva il suo riflesso, Caroline provava un brivido di vergogna al ricordo di quello che era stata, che era, di nuovo. Perché mai Klaus avrebbe dovuto pensare qualcosa di diverso? Non era una bambina quella con cui si era impegnato – e, sicuramente, non era una Caroline bambina.Quindi perché Caroline era rimasta così sorpresa quando aveva capito che voleva solo liberarsi di lei? Di quella bambina che era stata e di cui aveva fatto di tutto per liberarsi? E perché faceva così male? Perché non riusciva a smettere di singhiozzargli contro la spalla e di stringere, tra le dita, la stoffa della sua maglietta come a pregare che non la lasciasse andare, che non ascoltasse le sue parole, che capisse che erano tutte bugie e che la Caroline bambina era abituata a mentire.Devo uscire. È un’emergenza, le diceva sua madre e Caroline sorrideva e rispondeva che andava tutto bene, che tanto lei doveva andare a letto.Tesoro, purtroppo questo week end non posso venirti a trovare, le cose sono ancora un po’ confuse qui, sai con il trasloco di Steve e l’arrivo della ragazza, ma magari il prossimo, hmmm, ti andrebbe? E Caroline avrebbe detto: Ma certo papà, non ti preoccupare, tanto Elena mi ha invitato da lei sabato sera e non potevo dirle di no. Quando Klaus le avrebbe detto che non aveva intenzione di averla accanto finché non fosse tornata adulta, Caroline avrebbe solo scosso il capo e l’avrebbe liquidato con una risata strozzata: capisco. Non è per questo che avevi firmato.Doveva, solo, smettere, di, piangere e Klaus doveva allentare la presa intorno al suo corpo, perché per dirlo doveva guardarlo negli occhi e aveva bisogno di aria per ridere. Klaus si sedette sul suo letto, continuando a stringerla tra le braccia come se anche un solo spiraglio d’aria tra i loro corpi potesse far sparire o spezzare quella bambina che era l’unica cosa veramente importante. - Caroline – continuò a mormorarle contro la tempia, mentre la cullava.A un certo punto, i singhiozzi diventarono radi singulti, per poi trasformarsi in silenziose strie lungo le guance e Caroline smise di aggrapparsi alla maglietta di Klaus come se ne andasse della sua vita, come se fosse l’unica cosa a tenerla ancora intera. A un certo punto, Klaus sentì il respiro della bambina farsi più profondo e la sentì abbandonarsi completamente contro il suo petto, mentre sprofondava nel sonno.Non smise neanche per un istante di accarezzarle i capelli.   Doveva essersi addormentato anche lui, a un certo punto, perché quando riaprì gli occhi il sole era calato fuori dalla finestra e Caroline lo osservava incerta, mordicchiandosi un labbro e torturandosi una ciocca di capelli con le dita. Klaus lasciò andare il capo contro la testiera del letto con un sospiro. Non si era mossa dalla posizione in cui era quando si era addormentata, ma sapevano entrambi che non voleva dire nulla: Caroline era consapevole che se avesse provato ad allontanarsi, Klaus si sarebbe svegliato e l’avrebbe fermata. Era probabile che fosse rimasta immobile nella speranza di essere lasciata in pace e che ora stesse cercando un modo per liberarsi da quella situazione.- Da quanto sei sveglia? – domandò, con un grugnito.La sentì agitarsi contro di lui e si pentì immediatamente di aver usato un tono così aspro. Stava per aprire bocca per raddrizzare il colpo, quando la voce morbida e sottile di Caroline lo fermò.- Un po’. –C’erano migliaia di cose che voleva dirle e chiederle e – Klaus abbandonò la testa contro la parete e fissò gli occhi sul soffitto. C’erano migliaia di cose che voleva dirle e chiederle e che non sapeva