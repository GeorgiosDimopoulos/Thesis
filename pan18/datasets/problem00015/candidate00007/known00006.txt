– rzucił lekarz na odchodnym, nie zważając na zduszone protesty Bena.

Cóż, lekarz powiedział, że mogę iść do domu – pomyślał Ben, patrząc raz na drzwi do sali, a raz na korytarz prowadzący do wyjścia. Ech, nie jestem tchórzem, powiedział sobie w duchu, ignorując tę część umysłu, która podskakiwała pod zbolałą czupryną i wrzeszczała „Jesteś! Jesteś!”

*

Semir nie miał dobrego poranka. Nie licząc zwyczajnych zadrapań, siniaków i ran postrzałowych, okazało się, że w moczu miał krew, co oznaczało uszkodzone nerki, nie słyszał na jedno ucho, no i, oczywiście, wybił sobie palca, kiedy strzelił Bena w mordę.

- Nosz kurwwww… – zaklął niewyraźnie, aż gotując się na wspomnienie.

Gdy się dłużej zastanowił, to nie rozumiał pokładów złości, które wzbudziły w nim wydarzenia dnia poprzedniego. Analizując swoje uczucia potrafił dostrzec zdumienie, zakłopotanie, a nawet trochę urazy. Wszystko to nie składało się jednak na ogrom wściekłości, która w nim buzowała na myśl o Benie.

- Ten przeklęty… – Semir przerwał w pół słowa, bo drzwi do jego pokoju otworzyły się i do środka wkroczył lekarz.

- Dzień dobry, panie Gerkhan. Wykonamy rutynowe oględziny, potem omówimy wyniki badań, a na końcu podejmiemy decyzję, co dalej. W porządku?

Policjant kiwnął przyzwalająco, a lekarz jak powiedział, tak zrobił. Przeprowadził kompletny wywiad, potwierdzający, że z głową Semira jest wszystko w porządku. Obadał go, przejrzał wyniki i wypisał recepty.

- Polecam panu zostać jeszcze jeden dzień na obserwacji, tak dla pewności, ale decyzja należy do pana. Och, i na korytarzu czeka pana partner. – Lekarz spojrzał na niego dziwnie. – Może już iść do domu, ale jeśli pan, panie Gerkhan, nie zostaje na oddziale, warto poprosić pana Jägera, żeby się panem zaopiekował przez jakiś czas.

Semir nie zdążył nic powiedzieć, lekarz już zniknął za drzwiami. Cóż, była szansa, że ten skurczybyk po prostu sobie pójdzie.

*

Nic z tego, nie dam rady – stwierdził Ben, obrócił się na pięcie z zamiarem opuszczenia szpitala i złożenia natychmiastowego wypowiedzenia na komendzie. Zrobił pół kroku i niemal staranował salową, która chciała za nim wejść do pokoju Semira.

- Proszę uważać! – syknęła na niego, wyminęła go zręcznie i otworzyła drzwi do sali.

Niech mnie nie zobaczy…! – błagał w myślach Ben, ale los dziś mu nie sprzyjał, bo pierwsze, co ujrzał po podniesieniu wzroku, to spojrzenie przyjaciela.

- Ja, yyy, właśnie ten… – Ben niejasno machnął ręką w kierunku wyjścia. – Że, właśnie…

Salowa obdarzyła go pełnym politowania spojrzeniem, odsłoniła zasłony, przy okazji oślepiając Semira (Uciekaj! Póki nie widzi! – wrzasnął tchórz wewnątrz Bena), zabrała talerze po śniadaniu i wyszła z pokoju.

Ben wciąż stał w drzwiach.

Nadal miał na sobie dres i kolorową bluzkę. Wyglądał koszmarnie, z włosami w nieładzie, limem pod okiem, zadrapaniami i siniakami na rękach, i z bandażem widocznym ponad opadającymi spodniami. Semirowi serce ścisnęło się na ten widok. Jego wzrok złagodniał.

- Wejdziesz, czy będziesz tak stać do jutra? – zapytał Semir, a jego głos nie zdradzał dyskomfortu, który odczuwał na myśl o nadchodzącej konfrontacji. – Nie będę cię już bił.

Ben wszedł do środka, zamknął drzwi za sobą, ale zatrzymał się dość daleko od łóżka.

Dla bezpieczeństwa mojej szczęki – tak sobie powiedział.

Semir przyjrzał się mu dokładniej. Ben wyglądał na – szczerze mówiąc – przerażonego. Na jego twarzy malowały się niepokój i wstyd, gdy ręką pocierał kark ze zdenerwowania. Sprawiał wrażenie młodszego niż był w rzeczywistości. W Semirze coś zmiękło. Znów musiał przyjąć rolę starszego, bardziej doświadczonego kolegi i pomóc Benowi w tym, co się stało. Nie miał czasu na własne rozterki, trzeba zająć się Benem.

- Ben. – Semir stanowczo, ale łagodnie wymówił jego imię, dzięki czemu Ben wreszcie popatrzył mu prosto w oczy. – Usiądź, wyglądasz, jakbyś miał się zaraz przewrócić.

Ben ocenił odległość fotela od łóżka i uznał, że bez cyrkowej ekwilibrystyki pięść Semira go tam nie dosięgnie, więc usiadł.

Zapadła krępująca cisza. Semir przyglądał się tylko twarzy Bena, gdy ten widocznie przechodził jakiś skomplikowany proces poznawczy. Semir chętnie wwierciłby się w jego czaszkę, żeby tylko zobaczyć, co mu chodziło po głowie.

Ben ostatecznie doszedł do jakiejś konkluzji, bo nabrał powietrza i zaczął mówić.

- Semir… Semir, przepraszam. Ja… naprawdę, uwierz mi, nie wiem, co powiedzieć…

- Prawdę – przerwał mu Semir. Ben prawie się zakrztusił, tak szybko zamknął usta. Semir pozwolił, żeby na jego twarzy odmalowały się prawdziwe uczucia – zmęczenie, ból, dezorientacja, troska. – Ben, proszę.

Ben był totalnie bezbronny w obliczu ataku szczerości. Uszło z niego powietrze, wtopił się w fotel, a wzrok wbił w podłogę.

- To nie był błąd – szepnął Ben.

- Ben?

- To nie był błąd – powtórzył głośniej młodszy mężczyzna. Odchylił głowę i wpatrzył się w sufit. – Jestem tchórzem. Zawsze byłem. – W jego głosie brzmiała gorycz. – Wczoraj podwójnie. Wykorzystałem… – tu załamał mu się głos. – Wykorzystałem sytuację, byłem pewien, że zginiemy, kto mógł to przewidzieć, ale pod wpływem chwili…

- Ben, wiem, wyjaśniłeś to wczoraj. Chciałem ci powiedzieć, że rozumiem,