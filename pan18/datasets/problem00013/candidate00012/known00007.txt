i szubrawcy, dbają jedynie o siebie. Na pewno żadnemu z nich nie zależy na takim szczurze lądowym, jakim jesteś.

Harry do pewnego stopnia musiał mu przyznać rację. Był jedynie kimś, kogo Snape zabrał na statek w bliżej niewiadomym celu. Na pewno nie był piratem i nie zasługiwał pewnie na pomoc nikogo z załogi Chesapeake, ale pragnął, żeby ktoś powstrzymał Vergera i Glizdogona. Ktokolwiek.

Zawroty głowy i nudności wzmógł zapach jedzenia. Nie tak dawno być może zrobiłby wszystko, aby dostać choć kęs, jednak teraz sam aromat pieczonego mięsa, owoców i wina sprawiał, że jego puste i obite trzewia się przewracały.

Starał się nie patrzeć na siedzącego przy stole Vergera. W mroku nie widział go dokładnie. Za to czuł zapach i słyszał szczęk sztućców i drogocennej zastawy.

Mlaskanie, oblizywanie palców. Cmokanie.

Mimowolnie z trudem przełknął i zatrząsł się cały, próbując powstrzymać suche mdłości. Przestał słyszeć, rozumieć pytania, jakie Glizdogon nieustannie powtarzał za Vergerem. Ledwo zarejestrował cichnący, wyraźnie zdegustowany głos arystokraty:

— Zabierzcie go, zanim mi apetyt odejdzie…

Nie był w stanie w to uwierzyć, dopóki nie poczuł, że spada. W bezdenną, słodką ciemność.


oOo


Hannibal westchnął, spoglądając na uśmiech Bellatriks. W głębi umysłu słyszał ostrzegający go głosik, żeby się mieć na baczności, bo knuła coś, ale jeszcze nie wiedział co. Inteligentna, władcza i charyzmatyczna potrafiła bez trudu skonstruować intrygę godną królewskiego dworu.

Nie miał czasu na to, ale był ciekawy, co wymyśliła. Nie spodobało mu się jej chłodne, kalkulujące spojrzenie które spoczęło na Willu, gdy ten wymieniał ściszone uwagi z Charliem Weasleyem.

Dobrze wiedział, że nie wolno jej nie doceniać. Kapitan Lestrange mogła jeszcze chować urazę za ostatnie nieporozumienie i ostrą wymianę nie tylko argumentów. Oboje nosili ślady po tym wzajemnym, wściekłym ataku. Dlatego też kapitan Lecter postanowił mieć piratkę na oku i dyskretnie nie dopuścić do tego, aby zemściła się na nim, używając do tego Grahama.

Zebranie i narada dwóch kapitanów wraz z doradcami przebiegły nad wyraz spokojnie i nie tracono za bardzo czasu na nieistotne sprawy. Pod tym względem, Hannibal cenił Bellatriks i jej dążenie do konkretnego i szybkiego rozwiązania.

Fakt, pojmany chłopak być może już nie żył, ale odkąd został kapitanem nigdy nie zostawił swoich ludzi w rękach przeciwników, wrogów. Zawsze się starał sprowadzić ich do domu. Teraz też nie zamierzał tego zwyczaju zmieniać. Choć Harry był tak krótko z nimi, w tylko sobie znany sposób dotarł do zatwardziałych, podejrzliwych piratów i niemal cała załoga zdecydowała, że ruszają, aby go odbić. Hannibal się uśmiechnął pod nosem, jego ludzie spragnieni byli krwi i pomszczenia wcześniejszej porażki. Odbicie porwanego, najmłodszego członka załogi stanowiło znakomitą do tego okazję.

Severus natomiast aż kipiał. Pozornie wciąż pozostawał niewzruszony i wykonywał swoje obowiązki bez zarzutu, to niemal każdy schodził mu z drogi. Jedynie dwie, trzy osoby nie bały się jego jadowitego języka i nie unikały jego towarzystwa.

Narada z Lestrange trwała dla niego o wiele za długo. Nigdy nie działał pod wpływem impulsu, ale teraz aż się palił, aby dorwać tego Vergera i poczęstować go najmocniejszą, a zarazem dość wolno działającą trucizną, ze swoich zapasów.

Na tyle wolno, żeby mógł użyć innych metod zadawania cierpienia.

Przez krótką chwilę rozkoszował się tą myślą i naprawdę wolał nie zastanawiać, w jakim stanie znajdą Harry'ego. Bo plotki i bardziej wiarygodne informacje o traktowaniu przez hrabiego i jego ludzi pojmanych przywodziły bardzo nieprzyjemne wspomnienia, o których Severus wolał nie myśleć. Instynktownie sięgnął dyskretnie do kieszeni i odszukał palcami niewielką książkę. Ledwie dotknięcie okładki przyniosło ulgę i odsunęło nawracającą przeszłość. To nie był dobry moment, aby o niej myśleć


OoO


Severus Snape obserwował morze i odległy ląd na horyzoncie. Delikatna bryza była zbyt słaba, aby Chesapeake mógł szybciej płynąć i z pewnością on nie mógł nic na to poradzić. Przynajmniej jeszcze kilka godzin, nim dobiją do celu. Jednak liczył na rychłą zmianę pogody. Może mu się jedynie wydawało, ale szykował się całkiem silny sztorm. Czuł to w kościach.

— Zapowiada się ciekawa noc — stwierdził Rosier, stając obok i wpatrując się w dal. Snape zerknął na niego z cichym westchnieniem.

To właśnie było przekleństwo życia na statku, stosunkowo niewielka przestrzeń, która zmuszała kilkudziesięciu ludzi do znoszenia się wzajemnie. Przyzwyczaił się do tego, lecz czasami czuł przemożną potrzebę samotności. Jak teraz.

Niestety ten pirat nie zwracał uwagi na jego mniej lub bardziej bezpośrednie sygnały w tym względzie. Ignorował kąśliwe uwagi, gratulując mu celności. Severus po kilku próbach uwolnienia się od jego towarzystwa, w końcu przyznać, że choć Rosier mógł niepokoić nieprzewidywalnym usposobieniem, to zaczynał go interesować.

Niepozorny wygląd stwarzał iluzję, że ten mężczyzna jest niegroźnym szaleńcem, jednak Severus doskonale zdawał sobie sprawę, że nie wolno wierzyć temu, co podsuwały mu oczy.

Wszyscy na Chesapeake stanowili stado niespokojnych, w jednej chwili do gotowych ataku drapieżników. Na całe szczęście mieli jasno wyznaczony cel i nie wyładowywali zanadto na kompanach swojej skumulowanej agresji.

Wyjątkiem od tej reguły, a może i ją potwierdzający, był Will Graham, który zaintrygował Hannibala. Młody mężczyzna krążył po statku, sporo czasu spędzając w towarzystwie Weasleyów oraz Blaise'a. Niewątpliwie coś knuli, bo ilekroć ktoś niepożądany się do nich zbliżał, zaczynali udawać, że pracują. Nie wyglądał, nie poruszał się i nie zachowywał groźnie, a jednak coś kazało innym mieć się na baczności.

Severus uniósł kąciki ust