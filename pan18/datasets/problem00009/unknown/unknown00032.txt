salute dell'animale, Harry si affrettò a farlo entrare. Nell'attimo in cui aprì la finestra, il gufo si sollevò dal davanzale dove prima aveva inscenato la propria morte, e volò verso il tavolo. L'enorme pacco dall'aria pesante cadde sul pavimento, ma il gufo non badò alla propria scarsa mira e volò subito via, con l'aria di andare di fretta.

"Gufi postali," disse Harry scuotendo tristemente la testa. Raggiunse il pacco e lo raccolse, esaminandolo con attenzione. Era grande, ma non pesante. Ed era libero da maledizioni, concluse Harry dopo aver lanciato un paio di incantesimi, soddisfatto e incredibilmente curioso, dato che non era il suo compleanno e non era Natale e Harry non aveva idea di chi potesse avergli mandato un regalo. L'unica persona che gli mandava regali senza motivo era, be', Malfoy. Lattine piene di vermi, torte ammuffite, una lumaca carnivora… quel genere di cose. Be', in un'occasione davvero memorabile gli aveva mandato un perizoma di pizzo rosa. Sebbene con quello Malfoy avesse ovviamente voluto umiliarlo, Harry l'aveva tenuto. Non l'aveva mai indossato, naturalmente, ma… be', lo usava per farsi le seghe. Era tutto setoso e morbido e scivolava bene lungo il suo uccello.

Harry deglutì e scosse la testa. Allora, aveva ricevuto un altro regalo e presumibilmente era di nuovo da parte di Malfoy. Con la bacchetta in pugno, Harry aprì la scatola. E si accigliò.

Con cura ne estrasse il contenuto. Era verde scuro, morbido e lanoso e Harry ci fece scivolare sopra la mano, affascinato. A una più attenta ispezione, Harry scoprì che si trattava di uno scialle. Uno scialle dall'aspetto molto costoso. Uno scialle di cui Harry si innamorò a prima vista. Se lo avvolse intorno al collo, amando la sensazione che gli dava sulla pelle.

Un piccolo rotolo di pergamena cadde a terra. Con il cuore che martellava, Harry si piegò per recuperarlo. Ovviamente quello non era uno dei regali folli di Malfoy, ma Harry voleva tanto sapere chi gli aveva mandato qualcosa di tanto splendido.

Lesse il biglietto con non poca sorpresa.


Per favore, perdonami per il mio comportamento. Non ho mai voluto ferirti. Sono cosciente di tutte le cose che hai fatto per me, e di tutti i sacrifici che hai fatto, e li apprezzo sinceramente. Ti prego di accettare questo piccolo dono come segno di genuino rimorso.



Ti amerò e ammirerò sempre,



D. M.


Harry lo fissò, allibito. Non poteva essere. Quello era uno scherzo. Doveva esserlo. Harry lesse il biglietto ancora. E ancora. Poi camminò per la stanza per un po', si fermò, e lo rilesse ancora una volta.

Se era uno scherzo, perché Malfoy gli avrebbe mandato un regalo tanto costoso? Non aveva molto senso. Ma forse… be', a volte sembrava che Malfoy guardasse Harry come se volesse… be', strangolarlo. O forse semplicemente trascinarlo a letto e scoparlo a morte. Era difficile da dire con Malfoy. Ma dopo quel biglietto e il regalo… 

Alla fine si decise e, preso il mantello, si smaterializzò.

Doveva scoprire la verità.

o-O-o

Harry era in piedi davanti alla porta di Malfoy, e spostò il peso da un piede all'altro. Era mezz'ora che andava avanti così.

Infine chiuse la mano a pugno e bussò alla porta con tanta forza da farsi male alle nocche.

Dopo un paio di maledizioni ovattate, la porta si aprì per rivelare… be', Draco Malfoy non era una persona mattiniera. Ovviamente. Dato che indossava ancora i pantaloni del pigiama. E nient'altro.

Era stata una cattiva idea. Harry fissò il peli biondi dall'aspetto soffice che erano disseminati sul felice, felice sentiero che partiva dall'ombelico di Draco fino all'elastico del suo pigiama teso.

Harry deglutì con forza, sapendo che stava arrossendo. "Io…" riuscì a dire. "Sono venuto per parlarti."

"Dovrei per caso lasciarvi da soli?" La voce acida di Malfoy gli fece alzare la testa. E solo quando lo fece Harry si accorse che, a quanto pareva, si era rivolto all'uccello di Malfoy.

Harry desiderò di non essersi avvolto lo scialle attorno al collo, perché lì faceva decisamente troppo caldo.

Malfoy smise di colpo di ghignare e fissò invece il collo di Harry.

Vedendo che Malfoy aveva riconosciuto lo scialle, Harry raccolse il suo coraggio e chiese, "Intendevi davvero quello che hai scritto su quel biglietto?"

Malfoy stava fissando Harry a bocca aperta, all'apparenza tentando di formare delle parole. "Cosa?" alitò infine.

Fissando i capezzoli di Draco –insomma, perché no?– Harry decise di venire… ehm… allo scoperto. "Perché voglio che tu sappia che provo la stessa cosa." Harry continuò a fissare il petto nudo di Draco, non osando alzare lo sguardo e vedere la reazione di Malfoy.

Passarono anni e poi Malfoy disse, "Oh?"

Harry alzò velocemente lo sguardo. La faccia di Malfoy era l'immagine dello stupore assoluto.

Harry annuì e, incoraggiato dal fatto che Malfoy non l'aveva ancora affatturato, osò spingersi un po' oltre. "Non è che