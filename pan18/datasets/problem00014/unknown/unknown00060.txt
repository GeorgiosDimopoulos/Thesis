domu pojawił się Albus, nie kochali się ze sobą. Brakowało mu tego; brakowało mu jęków Harry’ego, gdy ten dochodził, błagań o więcej. Brakowało mu prób przejęcia inicjatywy i radości w oczach, gdy mu na to pozwalał. Jednak gdy w grę wchodziło dziecko, Potter całkiem o nim zapominał. Zamknął oczy i odetchnął kilka razy głęboko. Harry wywoływał w nim emocje, których nigdy się po sobie by nie spodziewał, rozpalał go nawet po tych wszystkich latach.
― Dobranoc. ― Usłyszał, a materac ugiął się pod ciężarem drugiego ciała. Severus nie odpowiedział, tylko przysunął się bliżej, by móc swobodnie go objąć. Jego dłonie błądziły po ciele Harry’ego, pozwalając sobie na więcej. Kiedy unosił się, by znaleźć się nad nim, by zacząć dziki taniec ich ciał, ciszę zakłócił płacz. Skrzywił się, odsuwając na swój kraniec łóżka, a Potter wstał do dziecka. Przez następne kilkanaście minut nucił mu kołysanki.
Poczuł nieśmiały dotyk, jednak nie zareagował.
― Przepraszam, Severusie. To nie jest dobry czas. ― Poczekaj aż podrośnie ― dokończył w myślach Snape, zaciskając oczy. Już to kiedyś słyszał.
____________________________________________________________________

Zapach dymu i alkoholu odurzał go. Kręciło mu się w głowie, jednak chociaż wiedział, że to niewłaściwe, że powinien być teraz gdzie indziej, nie potrafił przestać. Skłamał, mówiąc, że idzie doglądać budowy ich wspólnego domu. Udał się do obskurnego baru, gdzie pił, przyglądając się popisom striptizerów w krawatach, którzy wręcz wili się na scenie. Już kilku z nich siedziało mu na kolanach, poruszało sugestywnie biodrami, jednak on nie dał się sprowokować, nie odpowiadał na zaczepki. W domu czekał na niego Harry…
Zastanawiał się, co sprawiło, że zapragnął uciec. Być może kolejne dziecko było dla niego zbyt wielkim ciężarem. W ciągu swojego życia podejmował się już wielu niebezpiecznych zadań, szpiegował, warzył rozmaite eliksiry dla Czarnego Pana, grał w swoją własną grę. Ze wszystkimi. Długo przyszło szukać mu towarzysza równego sobie, kogoś, kto pojmie jej zasady. Kogoś, kto zwycięży.
Sam nie wiedział, komu powinien podziękować, gdzie się udać. Na terenie Hogwartu znajdował się marmurowy grobowiec Dumbledore’a, który nakazał mu opiekować się chłopakiem, który pewnego jesiennego poranka jak gdyby nigdy nic, zajrzał do jego komnat z przerażonym nastolatkiem. Z drugiej strony dyrektor nie zdecydowałby się na ten krok, gdyby nie to, że w pewnym momencie młodzieniec stał się zbyt niebezpieczny dla swoich przyjaciół. Voldemort wiedział, co robi, jednak Severus był o krok przed nim.
Wychudzony nastolatek nabierał dla niego coraz większego znaczenia, aż w końcu nie był w stanie wyobrazić sobie dnia bez jego uśmiechu. Jeżeli uśmiech Harry’ego był szczery, śmiały się również jego oczy, a tęczówki stawały nieco jaśniejsze. Severus był nimi zafascynowany. 

**

Jego rozmyślenia przerwało lekkie klepnięcie w ramię i niechciana obecność.
― Można? ― zapytał mężczyzna. Nie było w nim nic wyjątkowego. Rude włosy, zielone oczy i blizna na policzku. Snape przyjrzał jej się z uwagą. Musiał przyznać, że nadawała mu ona nieco drapieżnego wyglądu. Sam nie wiedział czemu, jednak skinął głową. ― Nazywam się Verieser, a ty? ― Nie doczekał się odpowiedzi. ― No dobrze, nie chcesz, to nie mów. Mogę mówić do ciebie Black? ― Reakcja Severusa była niespodziewana. Zerwał się na równe nogi, chwiejąc się nieznacznie, po czym pogroził mężczyźnie palcem.
― Nie waż się tak do mnie zwracać. Skoro już musisz wiedzieć, to nazywam się Severus. Nie jestem żadnym cho― cholernym pchlarzem! ― Opadł na siedzenie.
― Hej, nie chciałem cię obrazić ― Verieser uniósł ręce do góry. ― To nie moja wina, że ubrałeś się cały na czarno. ― wyszczerzył się. Severus nie odpowiedział. ― Postawić ci kolejkę? ― zagadnął.
― Już piłem.
― Nie bądź taki, tylko jedna. Nie wyglądasz najlepiej, złamane serce? Jak chcesz, mogę je uleczyć.
― Jedną z korzyści posiadania serca z kamienia jest fakt, że to raczej trwały materiał.
― … mógłbym i góry przenosić, a miłości bym nie miał, byłbym niczym. ― Mrugnął do niego.
― No, kto by pomyślał. Nie wysilaj się, mam kogoś.
― Oj, nie żartuj sobie ze mnie. Po co ludzie przychodzą do tego klubu/ miejsca, jak nie po przelotny romans?
― Mają wyjątkowo dobrą whisky ― odpowiedział śmiertelnie poważnie.
― Nie bądź śmieszny. Co ci szkodzi? ― Jego rozmówca odwrócił wzrok. ― Hej, Severusie… ― Uniósł dłoń, chcąc pogładzić go po policzku.
― Nie dotykaj mnie! ― Snape zerwał się z miejsca i, zostawiając kilka monet za wypite trunki, opuścił lokal.
Nie uszedł daleko, kiedy ilość wypitego alkoholu odurzyła go. Zaszumiało mu w głowie i miał wrażenie, że znajduje się na pędzącej karuzeli. Nie cierpiał ich. Gdy się zachwiał, od upadku uchroniło go silne ramię.
― Och, Severusie, co ty robisz?
― Wracam do domu ― warknął.
― Nie, nie sądzę. Nie jesteś w stanie. Zabiorę cię do mojego mieszkania.
Nie zdążył odpowiedzieć, bo jego świat pochłonęła ciemność.

**

Verieser popchnął go na łóżko, jednocześnie rozpinając koszule. Widział, jak oczy mężczyzny rozszerzały się, na widok jego ciała. Wiedział, co go tak zainteresowało. Wizerunek węża, połykającego feniksa.
―