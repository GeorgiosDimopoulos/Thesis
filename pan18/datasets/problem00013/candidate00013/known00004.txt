. Natomiast jeśli jeszcze kiedykolwiek będziesz ingerował w moje życie miłosne, dostaniesz szlaban na rok.
Ethan szczerzy się.
- Okej!

Prawdę powiedziawszy, Castiel nie jest pewien, czy chce iść na tę randkę.
Nie żeby Sam, albo coś w Samie było odpychającego. W gruncie rzeczy Sam wydaje się przyzwoitym człowiekiem i jest przystojny. Nie obezwładniająco przystojny, ale to dobrze, gdyż ostatnim razem, gdy Castiel został powalony przez czyjś urok, nie skończyło się to najlepiej. Castiel myśli, że może to nie jest zły pomysł – spotkać się z kimś, kto nie zawróci mu w głowie tak łatwo.
Tylko że Castiel nie jest pewny, czy w ogóle chce umawiać się na randki.
Może jest teraz trochę samotny, ale zdobywanie przyjaciół po przeprowadzce wymaga czasu. W końcu Castiel pozna swoich współpracowników i będzie miał pod dostatkiem dorosłego towarzystwa, którego brak tak bardzo martwi Ethana. Szczerze mówiąc, Castiel ma wszystko, czego potrzebuje. Przyjaciół, pracę, wiarę i swoje dziecko.
Castiel już próbował być w związku i nawet jeśli wspomnienie nie boli już tak bardzo, Castiel jeszcze mniej chętnie chce dać komuś szansę na porzucenie go teraz, gdy Ethan jest już na tyle duży, żeby też pamiętać.
Powodem, dla którego nie odwołuje randki jest fakt, że nie chce zranić uczuć Sama ani rozczarować Ethana. Decyduje się pójść na spotkanie, potem powie Samowi, że wolałby, żeby zostali przyjaciółmi. Tym sposobem nikt mu nie zarzuci, że nie próbował i nikt nie będzie pokrzywdzony.
- Zamierzasz w tym iść? – pyta Ethan, stojąc w drzwiach sypialni Castiela w piątkowy wieczór.
Castiel rzuca okiem na swój sweter i beżowe spodnie.
- Tak. Czemu?
Ethan wzrusza ramionami.
- Nie wyglądasz w tym fajnie.
- Jestem chemikiem – zauważa cierpliwie mężczyzna. – Nie jestem fajny.
Jego syn wydaje z siebie umęczone westchnienie.
- Taa. Myślę, że powinien wiedzieć to już na wstępie.
Castiel przyznaje mu rację, ale na wszelki wypadek zmienia sweter. Opiekunka przychodzi na czas i po udzieleniu jej instrukcji, Castiel przypuszcza, że jest gotowy do wyjścia. Niespodziewany niepokój ściska mu żołądek. Castiel nie żył w ścisłym celibacie od narodzin Ethana, ale minęło naprawdę sporo czasu, odkąd z kimś się spotykał.
- Nie rób takiej miny – doradza mu Ethan.
- Jakiej miny?
- Nie wiem… jakby mieli cię pobić. Wyglądasz na naprawdę przerażonego – informuje go Ethan. Castiel stara się opanować swój wyraz twarzy.
- Lepiej?
- Teraz wyglądasz, jakbyś miał zwymiotować. No weź. Tato, będzie dobrze – mówi Ethan, opierając się o mężczyznę i oplatając ramionami jego talię. – To nic, jeśli go nie polubisz.
Z jakiegoś powodu, po usłyszeniu tych słów od Ethana, Castiel odczuwa mniejszy ścisk w żołądku.
- Baw się dobrze – woła Ethan sprzed drzwi i Castiel oddala się.
Chwilę później zatrzymuje się na werandzie przed domem Winchesterów i bierze uspokajający oddech. Potem puka do drzwi.
W drzwiach pojawia się brat Sama.
Castiel widział go, stojąc na chodniku, ale słońce mocno świeciło, więc Castiel nie dojrzał go wyraźnie. Gdyby go zobaczył, pewnie wcale by tu nie przychodził.
Ktoś coś mówił o zawróceniu w głowie?
- Hej – wita go brat Sama.
Castiel tylko się na niego gapi. Bez słowa. Przez bardzo długi czas. To naprawdę nie może się dziać. Jest gorzej, niż wtedy, gdy spotkał Piotra. Logika zawodzi i jedyne, co dociera do Castiela, to okropnie zaborcze uczucie w klatce piersiowej. Jest bezkształtne, samo pragnienie, inne niż cokolwiek co do tej pory czuł.
- Ee, cześć? Wszystko w porządku?
Castiel potrząsa głową.
- Tak – cicho kłamie.
Oczy mężczyzny zmieniają się na brzmienie głosu Castiela i, Boże, minęło dużo czasu odkąd dotknęło go podobnie napalone spojrzenie. Uczucie w środku tylko się pogarsza, staje się wręcz nie do zniesienia. Ta noc będzie katastrofą. Castiel powinien odwrócić się i wrócić do domu, natychmiast. Nie ma mowy, że przeżyje wieczór, nakazując sobie myśleć o Samie, podczas gdy jego brat stoi tutaj i wzrokiem sugeruje, że pozwoli mu zaspokoić to pragnienie.
- Okej, dobra. Jestem Dean – przedstawia się mężczyzna, podając mu rękę.
Castiel bierze go za rękę i trzyma. Po prostu trzyma, żeby poczuć jak ich dłonie przyciskają się do siebie. Cokolwiek jeszcze Dean zamierzał powiedzieć, umyka mu z umysłu. Chwieje się w stronę Castiela.
Potem pojawia się Sam.
- Castiel! Witaj!
Castiel niechętnie wypuszcza dłoń Deana.
- Witaj, Sam. Właśnie poznałem twojego brata – odpowiada Castiel, zadowolony ze swojego równego głosu.
- Świetnie!
Sam wygląda na szczerze ucieszonego. Castiel czuje, jak poczucie winy ściska go gdzieś w piersiach.
- Wejdź do środka. Kolacja już prawie gotowa. Mam nadzieję, że lubisz stek. Dean go przygotował. Ale mamy też sałatki i inne rzeczy, jeśli jesteś wegetarianinem.
- Dean go przygotował? – pyta Castiel. Dean przygotował jedzenie na randkę swojego brata? A skoro już o tym mowa, to gdzie Dean zamierza się podziać, kiedy będą jeść? Może z kimś się umówił. Ta myśl bardzo nie podoba się Castielowi.
- Tak, to w sumie jedyna rzecz, którą potrafi ugotować – droczy się Sam.
- Zamknij się, to nie prawda – protestuje Dean.
- Dobra, możesz jeszcze zrobić hamburgery. Znaczy, że wołowiną