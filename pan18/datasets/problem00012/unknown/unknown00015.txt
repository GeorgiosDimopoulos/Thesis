aveva ignorata, dopo quella volta, ma questo era normale: non parlava con nessuno se non interpellato, cercava sempre di filarsela dopo ogni riunione.
Aveva riflettuto, Tonks. Remus non aveva più voluto avere a che fare con lei. Forse la considerava una poco di buono, disposta a tutto pur di averlo: ed era così, era disposta a tutto, ma lui probabilmente ora la considerava una persona spregevole. Ci era stata male, Tonks. Ci era stata davvero male, e per una settimana aveva mangiato solo se costretta, era andata al lavoro di malavoglia e non aveva avuto voglia di partecipare alle riunioni dell’Ordine, per non dover vedere il biasimo degli occhi di Remus. Poi aveva iniziato a riflettere.
Stranamente, i suoi pensieri non erano andati a Remus: forse perché aveva già tentato tutto il possibile, forse perché il suo cuore non ne poteva più di star male, forse perché inconsciamente voleva distrarsi. Aveva pensato al professor Piton, Tonks, e al suo comportamento quel giorno.
E così, Lily aveva un sacco di ammiratori segreti. Lily era la donna perfetta, amata da tutti. Lily, Lily, Lily.
Perché non poteva essere come Lily? Cosa c’era di sbagliato in lei? Poteva cambiare il suo corpo, ma non quello che era dentro. Faceva così schifo, come era dentro?
Iniziò ad osservare il professor Piton, durante le riunioni dell’ordine. Così, anche lui viveva un amore mai nato, impossibile? Si aggrappava anche lui a quello, con tutte le sue forze? Come Remus. Come lei, perché Remus non voleva più neanche vederla.
Era così ingiusto.
Sbagliato, tutto sbagliato. Tonks poteva capire il professor Piton. Se Remus fosse morto, cosa avrebbe fatto lei? Sarebbe riuscita ad andare avanti e ad innamorarsi di un altro?No, decisamente no, si diceva.No, ed è per quello che lui non può amarmi, constatava con amarezza.
Avrebbe voluto parlarne con il professor Piton. Avrebbe voluto capire com’era Lily, avrebbe voluto sapere come sarebbe dovuta essere. Avrebbe voluto ricevere una parola di speranza. Sapeva che non sarebbe mai stato possibile.
Era inconsolabile, Tonks. Si sentiva vicino a Piton, perché non poteva essere vicino a Remus. Entrambi vivevano un amore mai corrisposto.
Ci aveva provato, Tonks, ma non era stata in grado di riportare in vita i morti. Eppure Piton l’aveva vista lo stesso, lì, Lily, anche se era lei, lui aveva visto Lily. Forse sarebbe stato in grado di vederla ancora, e lei sarebbe stata in grado di capire.

***

Aveva aspettato l’occasione giusta, quando Severus si era dovuto fermare a dormire a Grimmauld Place. Ordini dall’alto, probabilmente di Silente stesso; forse persino di Voldemort, che voleva notizie dell’Ordine.
Aveva aspettato che tutti se ne andassero a letto – o quasi; era rimasta con una scusa. Poi era entrata di soppiatto nella stanza dell’uomo, già trasformata.Lily, Lily, Lily.
Severus, che era seduto sul letto con il libro in mano, alzò lo sguardo e il suo cuore perse qualche battito.Lily, Lily, Lily.
No, non era Lily. I fantasmi non tornano dal passato, dalla morte.Tonks.
Solo lei poteva trasformarsi. Solo lei poteva sapere.
Severus s’irrigidì.
Tonks chiuse la porta dietro di lei e si avvicinò al letto, sedendosi e avvicinando il viso a quello dell’uomo.
“Insegnami.” disse “Insegnami ad essere come lei.”
Forse, se fosse riuscita a cambiare anche dentro, forse… Remus l’avrebbe accettata. L’avrebbe vista sotto una luce diversa. Sarebbe riuscito a farsela piacere, forse… Persino ad amarla.
Tonks si giocava il tutto e per tutto. Non le importava di passare dalle mani del professor Piton, non le importava nulla se non il suo fine ultimo.
“Io non…” iniziò a dire Severus, in seria difficoltà. Voleva urlarle di andarsene via, voleva cancellare dalla sua mente il ricordo di quel giorno, voleva tutto, ma non questo. Eppure i suoi pensieri non riuscivano ad essere coerenti, per non parlare delle sue azioni: aveva Lily, lì, che non era Lily ma aveva il suo viso, le sue mani, il suo corpo. Non era Lily – ma era così simile, così simile, oh Lily.
Tonks gli premette un dito sulle labbra.
“Sii egoista.” disse “Sii meschino. Fai tutto quello che vuoi, ma insegnami ad essere lei.”
Severus rimase atterrito. Ricordava le sue parole e non poteva credere che lei le stesse usando contro di lui. Era un uomo egoista, vero, era un uomo meschino, vero uguale. Ma quella non era Lily – eppure aveva il suo viso, le sue mani, il suo corpo.
“Sii imperdonabile, professor Piton.”
Quella non era Lily – ma aveva il suo viso, le sue mani, il suo corpo.
“Sev.” sussurrò “Lei mi chiamava Sev.”
Tonks sorrise e sulle sue guance apparvero due fossette – oh, quelle fossette, quanto gli erano mancate, quanto. Lei non era Lily, ma aveva il suo viso, le sue mani, il suo corpo.
“