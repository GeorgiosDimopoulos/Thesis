jesteś przystojny. Co więcej, masz jedne z najpiękniejszych oczu, jakie kiedykolwiek widziałem. Oczywiście, kiedy nie są czerwone, jak dziś. Płakałeś w nocy?

Harry pokręcił głową.

— Nie. Jasne, tęsknie za przyjaciółmi, ale w wakacje też się nie widujemy przez całe tygodnie. Nie, chyba potrzebuję nowych okularów. Nie zmieniałem ich od lat. Szkoła uznała, że to obowiązek Dursleyów, a oni twierdzili, że szkoły. Myślałem, żeby za wypłatę skombinować sobie soczewki, co uważasz?

Frankie delikatnie popchnął go do łazienki, sadzając na toalecie.

— Świetny pomysł i jeśli chcesz, umówimy cię do okulisty, żeby miał w zapasie nowe okulary. Tak na wszelki wypadek. Dobra, wracając do naszego tematu. Nie sądzę, aby czarny ci pasował. Jesteś bardzo blady i wyglądałbyś jak Got, a nie o to nam chodzi. Zupełnie nie twój kolor, Harry. Ciemna zieleń albo granat byłby lepszy.

Frankie mamrotał do siebie, przeszukując szuflady. W końcu rozległ się zwycięski okrzyk.

— O, tu cię mam! I nie, Harry, sam musisz to nałożyć. Zmyję swoje i pokażę na sobie, jak to powinieneś zrobić. Dobrze?

Harry chętnie się zgodził. Był bardzo ciekawy, jak to wyjdzie. Uważnie przypatrywał się, jak Frankie wziął do ręki swoją ciemną konturówkę i pokrył ciemną linią jakieś dwie trzecie pod okiem, delikatnie rozmazując. To sprawiło, że jego oczy wyglądały intrygująco i tajemniczo. Parę ruchów, a efekt niesamowity.

Pierwsza próba Harry'ego była kompletnie nieudana, więcej razy trafiał kredką w oko, niż rysował odpowiednią linię pod okiem. Frankie roześmiał się i wręczył mu buteleczkę mleczka do zmywania makijażu oraz waciki.

— Zmywaj i nakładaj jeszcze raz. Nabierzesz wprawy. Jak to mówią: trening czyni mistrza. Zostawiam cię z tym i walcz, Harry. Musisz się przyzwyczaić do tego i powtarzać, aż nie osiągniesz tego, co chcesz. Gdy wreszcie będzie jak należy, wyjdź i pokaż się nam. Dobra? A i jeszcze coś. Wieczorem chcę zobaczyć twoje plecy, zanim je nasmarujemy.

Harry uśmiechnął się do niego i mruknął bez złości:

— Mam nie wychodzić przez pewien czas, żebyście mogli spokojnie o mnie pogadać, prawda? — Mężczyzna skrzywił się i wyglądało, jakby miał zamiar przepraszać, ale Harry machnął ręką i dodał: — Idź i nie przejmuj się. Nie przeszkadza mi to. Nie będziecie przecież knuć za moimi plecami i mi wymyślać.

oOo

Frankie siadł przy stole z kubkiem herbaty.

— Co o tym wszystkim myślisz?

Kwaśna mina na twarzy Johnny'ego mówiła wszystko.

— To nieźle pokręcona sytuacja. Nie mamy szans wyprostować chłopakowi w głowie. I najgorsze, że to wmówili mu dorośli, którzy powinni się nim zająć. Cholerne zabobony. Wyobrażasz sobie, w obecnych czasach i magia, przepowiednie? Niech to szlag!

— No dokładnie. Choć Harry mówił, że to tylko możliwe. Jednak masz rację, niezłych bzdur mu nakładli do głowy. Trzeba, żeby zaznał życia w prawdziwym świecie. Tylko musimy uważać, aby się nie wystraszył i nie zniechęcił. Małe kroczki. Najpierw przy drzwiach, potem bar, a co potem? Stolik? Przy jego delikatnej sylwetce to chyba będzie najbardziej odpowiednie.

Johnny przytaknął.

— Mnie pasuje. Zobaczymy, czy jemu będzie. Pamiętaj, nie możemy decydować za niego. Pokręci się przez parę dni i sam podejmie decyzję. Za długo inni robili to za niego i musi się tego nauczyć. Czy mistrz Liu zgodził się go wziąć pod swoje skrzydła?

— Jeszcze nie wiem. Jutro mam zajęcia i go spytam. Ale fakt, choćby podstawy sztuk walki będą przydatne i pomogą mu w ogarnięciu się fizycznym i mentalnym. Nawet elementy tai chi albo yogi będą dobre. Muszę tylko pilnować, żeby nie zainfekował sobie znowu swoich pleców.

— Powiem jutro w klubie, żeby się nasze potwory zachowywały jak należy. Jeszcze nam go wystraszą.

Parsknęli cicho i sącząc herbatę, czekali na Harry'ego.


oOo


— Chyba mi się udało! Nareszcie! Tak będzie dobrze, prawda? — Harry uśmiechnął się, wchodząc do kuchni. — Co myślicie?

Frankie roześmiał się lekko. Chłopak całkiem nieźle sobie poradził, nadając twarzy i podkreślonym oczom subtelnie seksowny wygląd. Stając w progu, miał na sobie luźno zawiązane na biodrach starsze kimono mężczyzny. Ciemnozielony eyeliner, którego użył, bardzo ładnie eksponował jego oczy i sprawiał, że skóra nabierała nieziemskiej, eterycznej jasności.

— Słońce, naprawdę muszę kupić kij do krykieta, albo bejsbolowy. Wszyscy, którzy na ciebie spojrzą, utopią się we własnej ślinie. — Mężczyzna gestem poprosił go, aby wykonał obrót.

— Bardzo ładnie. Jesteś jednak zbyt chudy, mój drogi. Musimy cię trochę podtuczyć. Zrzuć kimono i siadaj okrakiem na krześle, żebym mógł się przyjrzeć twoim plecom. Trzeba uważać, aby infekcja się nie przyplątała.

Harry bez sprzeciwu wykonał polecenie. Wcześniej, gdy był u siebie, na stoliczku nocnym znalazł niewielki słoiczek maści uzdrawiającej. Wiedział, komu potem musi serdecznie podziękować.

— Zgredek zdobył dla mnie... Cóż, w mojej społeczności bardzo silnie rozpowszechniona jest naturalna medycyna. Mógłbyś mi posmarować plecy tą maścią. Może nie będzie lepsza od tej z apteki, ale Zgredkowi nie było łatwo ją zdobyć i przynieść.

— Jasne. Pozwól mi tylko zobaczyć, jak tam twoje plecy się mają. — Frankie ostrożnie dotknął gojących się ran i oświadczył po chwili: — Trochę lepiej