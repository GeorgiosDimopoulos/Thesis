, sa..
 
 
 
Si sposa, una volta, con un uomo che ha i capelli così scuri e gli occhi così chiari e che sorride sempre. Quando pronuncia Sì, lo voglio, di fronte al volto commosso di sua madre e di Stefan e al matrimonio che ha sempre sognato, Caroline non pensa a nessun altro.C’era una volta un uomo –
 
 
 
La pelle è ancora sudata e i corpi sono ancora nudi e quella solitudine che li ha spinti a cercarsi, a stringersi, sembra essersi nascosta in un armadio - ma Caroline sa che è pronta a saltare alle loro gole non appena la biancheria tornerà al suo posto -, quando si guardano e scoppiano a ridere perché è così sbagliato e imbarazzante e si conoscono da cento anni e –
- Mai più, - afferma Enzo e, un tempo Caroline avrebbe sentito il serpente del rifiuto scivolarle lungo la schiena, ma non ha più diciassette anni e si limita a storcere il naso e ad annuire con convinzione.
- Assolutamente, mai più. –C’era una volta un uomo che aveva promesso a una ragazzina, poco più di una bambina – 
 
 
 
Un giorno giura a un ragazzo di amarlo per sempre, per sempre, hai capito? Peeer sempre, mormora, strisciando le parole contro il palato e lui ride perché è Stefan e lei è Caroline ed è ubriaca e –C’era una volta un uomo, Stefan lo sa, che aveva promesso a una ragazzina di amarla per sempre ed aspettarla –
 
 
 
Si dimentica di Klaus perché ogni scelta compiuta l’ha portata di un passo più lontano da lui, dalla vita che avrebbe potuto avere se solo, a diciassette anni, avesse messo da parte i suoi amici e tutto quello che Caroline Forbes era stata cresciuta per essere e avesse preso la mano che le veniva tesa. Si dimentica di lui ed è così naturale che Caroline neanche per un momento si pente delle scelte che ha compiuto e che l’hanno condotta dove si trova ora, dove loro non si trovano.
Si dimentica di Klaus, semplicemente, perché è felice.
 
Si incontrano, una sera, ad una festa tenuta da un qualche nobile vampiro francese (Marcus? Marc? Marcel?, Caroline non ricorda e non le interessa) e sotto la luce dei candelabri di cristallo, che si riflettono sui ricchi abiti degli ospiti, e che sembrano tintinnare al suono delle risate che riempiono l’ampio salone, Caroline, improvvisamente, realizza che non sono nient’altro che sconosciuti.
Gli sorride, da un capo all’altro della stanza, e lui solleva il calice in un gesto di saluto. Caroline ride e stringe il braccio del suo accompagnatore.
C’è una piega leggera che solca il volto di Klaus, quando la vede. Una smorfia sottile gli piega le labbra e forse è dolore o forse solo sorpresa. Quale che sia la verità, Caroline spera che anche lui trovi presto qualcuno che gli riempia la vita.
 C’era una volta un uomo che aveva promesso a una bambina di amarla per sempre ed aspettarla e ora non si conoscono più.
 

 


          (See the end of the chapter for  notes.)
          




Warnings: future!fic, major character death, established!Klaroline.




 



   Klaus osserva la sua mano come se fosse altro da sé: scruta le dita flesse, le unghie macchiate e la cute irrigidita dal sangue secco; studia gli spasmi che gli scuotono i muscoli e i tremori che gli squassano le falangi gelide. Non alza lo sguardo a guardare il corpo che giace a terra, con la camicia e il petto squarciati e i capelli biondi che le circondano il volto sfigurato dal tradimento.Klaus osserva la sua mano e stringe le dita intorno al cuore che ha rubato, prima ancora di strapparlo dal petto con un gesto brusco e rapido, come quello con cui, decenni prima, l’aveva strappata dalla traiettoria di un paletto di legno con cui avevano tentato di portarla via da lui. Avevano pensato di poter uccidere Caroline davanti ai suoi occhi, avevano pensat-Sente una morsa stringergli il cuore al solo ricordare a quanto sia andato vicino a perderla per sempre. Inconsciamente, serra la mano intorno al cuore e se lo avvicina al petto, in modo che nessuno possa portarglielo via, neanche lei stessa. Lei che voleva lasciarlo, voleva andarsene e Caroline lo sapeva che – Lo sapeva che una volta che avesse scelto di andare da lui, sarebbe stato per sempre. Per questo, le aveva dato tempo, per quest- Gliel’avevo detto. Aveva detto: sarò il tuo ultimo amore. Non è colpa sua, Caroline sapeva –Caroline sapeva e aveva comunque deciso di lasciarlo, senza curarsi della sua vita o di lui e Klaus non poteva semplicemente ignorarlo, non potev – non poteva far finta di niente e lasciarla andare, lasciarle passare anche questa- Pensa: Caroline secoli prima aveva detto che gli donava il suo cuore ed era un suo diritto impedirle di portare via qualcosa che lei gli aveva dato e che ora gli apparteneva di diritto. Era suo diritto, digrigna. C’è qualcosa che sembra volergli spezzare il petto, ma era suo diritto e vorrebbe urlare, ma le parole sembrano rimanergli incastrate nella gola e ne esce un solo grido gutturale. Klaus stringe il cuore al petto, quando si accascia contro la parete, continuando a ringhiare e a