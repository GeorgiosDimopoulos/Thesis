a soffiare sul liquido bollente.

Perplesso, Harry lo fissò e commentò, "Non ce n'è bisogno. Non sono tanto malato da non riuscire a usare la bocca."

Sporgendo le labbra, Draco lo guardò di sottecchi, gli occhi che brillavano. Al cervello intontito di Harry ci vollero un paio di secondi per rendersi conto di quello che aveva detto.

"Idiota," mormorò con affetto, sentendo la faccia, già accaldata, scaldarsi ancora di più. "Hai qualcosa contro gli incantesimi raffreddanti?" domandò Harry, sperando che Draco la smettesse di raffreddargli il brodo in quel modo. C'era qualcosa in quel gesto che lo faceva sentire strano. Come se fosse troppo intimo.

"Lo raffredderebbero del tutto." Draco assaggiò ancora il brodo, e allungò il cucchiaio a Harry. "Adesso puoi mangiare," dichiarò.

Riluttante, Harry obbedì, ma dopo un paio di cucchiaiate scoprì di essere stato davvero affamato, e il liquido caldo gli lenì la gola indolenzita e poi si sistemò per bene nel suo stomaco.

Draco colse l'occasione per esaminare con cura tutte le boccette delle pozioni ammassate sul comodino di Harry, aprendole e annusandole con aria molto insoddisfatta, ma dato che non aveva detto una parola durante l'ispezione, Harry concluse che Draco era insoddisfatto perché non aveva trovato nulla di cui lamentarsi.

"Hai la febbre," commentò Draco, pragmatico, mentre Harry finiva il brodo. "Quando puoi prendere di nuovo la pozione Riduci Febbre?"

Mentre Draco metteva via il vassoio, Harry rifletté su quella domanda a lungo e con attenzione. Non aveva idea di quando avesse preso la pozione l'ultima volta, e sinceramente non sapeva nemmeno quanto spesso poteva prenderla, ma non sarebbe stato saggio dirlo a Draco. Harry voleva davvero dire, "Adesso," perché aveva i brividi che gli scorrevano lungo la schiena e gli scuotevano il corpo, ma suonava come una bugia bella e buona.

Quindi Harry aggrottò la fronte e disse, "Fra un'ora?"

Draco annuì e si alzò, apparentemente convinto. "Hai bisogno di altro?"

"No." Harry scosse la testa, maneggiando maldestramente i cuscini e tirandoli giù per potersi sdraiare. "Grazie," disse con onestà.

Quella era stata un'inaspettata sorpresa, anche se gradita, ma Draco si stava chiaramente preparando ad andarsene e Harry concluse che fosse una scelta logica. Harry era abituato a essere da solo quando stava male da cani, risparmiando lo spettacolo ad altri. Era di pessima compagnia quando era malato, e Draco doveva essersene accorto.

Ma Draco non se ne stava andando, si stava… spogliando.

"Um." Harry restò a guardare, perplesso, mentre Draco lanciava via la sua camicia. "Io… non possiamo fare sesso adesso, Draco," disse con pazienza, anche se si sentiva un po' irritato. "Non vedi che non mi sento bene?"

Draco gli lanciò un'occhiataccia mentre si levava i pantaloni. Subito dopo li seguirono anche le mutande, lasciando Draco completamente nudo in tutta la sua gloria.

Harry ci stava ripensando.

Ok, era malato, ma, be', tecnicamente, poteva limitarsi a stare sdraiato e immobile, e Draco avrebbe potuto mettersi a cavalcioni e fare tutto il lavoro. Ed era qualcosa che aveva di sicuro dei lati positivi. I pensieri di Harry si fecero selvaggi e nella sua mente vedeva già Draco sopra di lui, nudo e con un sorriso sfacciato, che si preparava per poi scivolare giù sul –

"Orribile!" disse Draco con sdegno.

Harry tornò di colpo alla realtà in cui Draco gli stava razziando l'armadio, a prima vista cercando di derubarlo. Però Harry non stava prestando molta attenzione alcunché oltre il culo ancora nudo di Draco.

"Non hai niente che non sia verde?" si lamentò Draco, poi tirò fuori e indossò qualcosa di colore verde molto scuro, che risultò essere uno dei pigiami di Harry.

Harry si accigliò, incapace di capire perché Draco si fosse vestito. Era semplicemente folle.

Inconsapevole di essere folle, Draco tornò verso il letto, e spingendo leggermente Harry di lato, scivolò sotto le coperte.

"Vieni qua," disse, afferrando Harry intorno alla vita. Troppo confuso per discutere, Harry permise a Draco di manovrarlo finché la sua schiena fu premuta contro il petto di Draco, e le braccia di Draco furono avvolte con fermezza intorno al suo busto.

"E adesso?" chiese Harry, spiazzato.

Draco sospirò contro il collo di Harry e poi disse con voce ovattata, "Adesso dovresti riposare; ti sveglio fra un'ora così puoi prendere la tua pozione."

Harry deglutì a fatica. "Oh."

Era strano. Quello poteva dirsi 'farsi le coccole'. E per quanto Harry ne sapeva, Draco non era molto coccoloso, e loro due stavano insieme da un paio di mesi, ormai.

Un altro accesso di tosse ricordò a Harry qualcosa, e quando riprese fiato, lo avvertì, "Potrei essere contagioso."

"Non essere stupido. È solo un raffreddore," fu la risposta tranquilla di Draco.

"Ma è il bel mezzo della giornata. Sono sicuro che hai di meglio da fare. O qualcosa di più importante."

"Questo è importante," disse piano Draco.

Il naso di Harry iniziò a prudere e gli occhi a lacrimare, così si sollevò per prendere