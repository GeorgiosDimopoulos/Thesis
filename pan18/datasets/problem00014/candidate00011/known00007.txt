miał ochoty na rozmowę, tak trudno było to zrozumieć? Gdyby chciał z nimi pogadać, to wróciłby do pracy, a nie zaszywał się we własnym domu.— Wiesz, gdzie są drzwi, skoro udało ci się wejść, więc nie powinieneś mieć problemów z wyjściem, kiedy znudzi cię już stanie na środku mojego salonu. Żegnaj, Sam.Hanna patrzył, jak blondyn przestając zwracać na niego uwagę, wraca na swoją kanapę, odrzuca pustą puszkę na stół, który usiany był już pudełkami po żarciu na wynos i kładzie się, odwracając głową do oparcia. Zacisnął dłonie w pieści i przez krótki moment zastanawiał się czy lepiej będzie walnąć tego imbecyla, czy zostawić go, żeby zgnił w tym syfie.Może i przez wiele miesięcy był chujem, który traktował Deeksa jak coś gorszego, ale w końcu tu przyszedł, czyż nie? Poza tym, wszystko, co było wcześniej przestało mieć znaczenie, bo facet udowodnił mu, że zasługuje na to, aby traktować go lepiej. Może nie, jak kogoś równego, ale… Nie, jego myśli zdecydowanie nie biegły dobrym torem. Plan był taki, żeby przekonać Deeksa do powrotu do pracy, żeby go tam ściągnąć, ale jakoś Sam jadąc tu, nie pomyślał, że może napotkać kłopoty tego typu. Podejrzewał raczej, że ten będzie zachowywał się, jak zastraszony uczniak, że będzie bał się swojego cienia, ale Marty pokazał mu, że nadal ma ten swój cholerny pazur, którego jakimś cudem nigdy nie zauważał. Albo nie chciał zauważać. Potrząsnął głową, bo stanie i gapienie się na jego plecy i tyłek, choć było przyjemne, nie stanowiło jego głównego celu.Deeks krzyknął i z całych sił starał się wyrwać, ale jego broń leżała na szafce, a Sam był dwa razy większy. Wykręcił jego ręce, nadgarstki zaplatając tuż nad linią pośladków i trzymał je w silnym uchwycie. W tym czasie palce drugiej dłoni wplotły się w te jego kudły, które, co zauważyłby, gdyby nie rozsadzała go tak bardzo złość, wymagały mnóstwa szamponu. Pociągnął go do pionu i zaczął popychać przed sobą, trzymając jego głowę lekko przechyloną, nie słuchając sarkania i jęków. Może to nie był dobry sposób, ale lepszego w tej chwili nie widział.— Gdzie masz łazienkę, Deeks? —warknął, ale ten zacisnął tylko usta i ponowił bezsensowną próbę wyswobodzenia się. — Nie chcesz, nie mów.

Cz.4Łazienka okazała się na tyle przestronna, że zmieścili się bez problemu i bez zmieniania pozycji. Jedną czwartą pomieszczenia zajmowała część prysznicowa, jednak bez kabiny, wydzielona jedynie rurkami biegnącymi u sufitu, na których zapewne powinna wisieć zasłona. Lekko pochyła podłoga, odpływ w rogu i deszczownica nie kojarzyły się Samowi najlepiej, ale wolał o tym nie wspominać. Stanęli przed ogromnym lustrem i Sam nie mógł nie porównać ich postur. Deeks nie wyglądał przy nim dobrze, ale mało kto mógł się czymś takim pochwalić. Mimo to mężczyzna napinał teraz wszystkie mięśnie, nadal starając się wyrwać z jego uchwytu, więc bez problemu można było dostrzec sześciopak na brzuchu, wyćwiczone uda i barki, które może nie były szczególnie szerokie, ale chyba już taki był jego urok.Ich spojrzenia spotkały się w szklanej tafli i Hanna po prostu wiedział, że został przyłapany na bezczelnym gapieniu się. — Nie musimy stać tak blisko siebie, żebym wiedział, że nie jestem nic wart — warknął detektyw, patrząc na odbicie Sama z wściekłością. Facet mógłby się w końcu odpierdolić. — Wiem, jak wygląda obrzydzenie w twoich oczach, nie musisz się teraz litować i go ukrywać — dodał, zaciskając szczęki.Nieważne, co jeszcze chciałby mu powiedzieć, Sam trzymał go w żelaznym chwycie, od czasu do czasu tylko go wzmacniając, a on naprawdę chciał, żeby jego włosy jeszcze trochę pozostały na swoim miejscu. I wolał nie mieć siniaków na rękach, jak jakaś ofiara przemocy domowej. Aż prychnął na ostatnią myśl, uśmiechając się kącikiem ust, co bynajmniej nie poskutkowało poluźnieniem uchwytów. Wręcz przeciwnie.— O czym ty bredzisz, Deeks? — zapytał, pozornie spokojnym głosem, Hanna. Ten dzieciak wyprowadzał go z równowagi. — Przyszliśmy tu, bo chciałem ci pokazać, że nie znam tego człowieka, na którego teraz patrzymy. Co się z tobą, do cholery, dzieje? Torturowali nas, tobie dostało się bardziej — powiedział dziwnie bezuczuciowo, jakby rzeczywiście te przeżycia były już gdzieś głęboko schowane, jakby już udało mu się o tym całkiem zapomnieć.W Deeksa jednak ten ton uderzył i to w taki sposób, jakby dostał w twarz, jakby Sam wypowiadając tak bezdusznie to jedno zdanie, umniejszał jego cierpienie i drwił z tego, co ten czuł wtedy i jak bardzo się przez to zmienił.— Wiem, przeprosiłem i podziękowałem — ciągnął. — Ty to przyklepałeś, pojawiając się na dachu i strzelając w ostatnim momencie. Nie mam pojęcia, czy zdajesz sobie sprawę, jak wiele ci zawdzięczam; moja córka nadal ma matkę. Dlaczego więc, do cholery, zachowujesz się, jakbyś się obraził? Zrozumiałbym strach, czy gniew, ale nie…— Masz rację — przerwał mu Deeks, patrząc na niego z drwiną, resztkami woli starając się nie wybuchnąć, ale nie minęła chwila a zrezygnował, wrzeszcząc: — Torturowali mnie bardziej.Nie zważając na ból, ponowił próbę wyswobodzenia się z rąk większego mężczyzny, ale choć tym razem mogłoby się udać, Sam po prostu objął go w pasie, trzymając blisko siebie, nie dając możliwości wyrwania się