. Ja jestem. Każdy gest, każdy ruch, każde dokładnie przemyślane słowo ma tutaj ogromne znaczenie. Jest częścią całości. A zarazem osobną historią.

― Napij się, Will. Chyba, że wolałbyś po prostu się przespać, użyczę ci wówczas pokoju gościnnego. 

Mam ochotę przystać na jego propozycję, nie ma nawet pojęcia jak bardzo. Chociażby po to, by zobaczyć, jak zareaguje. Jednak im dłużej tak siedzę, czując jego osobę na wyciągnięcie ręki ode mnie, nie potrafię. Jestem pewien, że później żałowałbym, iż nie sprawdziłem, do czego nas to zaprowadzi. I co najważniejsze. Zwyczajnie nie mam siły. Dlaczego pocałowałem Alanę? Z przekory? Dla pretekstu? A może dlatego, że liczyłem, iż znajdę w tym pocałunku to, co oferował mi Hannibal? Ten spokój, to poczucie, że ktoś się mną zajmie, że nie muszę zawsze stać na posterunku, że ktoś inny odgoni moje demony? Jednak nie odnalazłem. Całując ją, miałem wrażenie, jakbym to ja był dla niej podporą, jakby to ona oczekiwała, że ją ochronię. 

Nie potrafiłbym tego zrobić, budząc się w nocy, nie wiedząc kim jestem. Dla niej nie potrafiłbym być silny. Przy niej bym się zagubił.

Unoszę lampkę do ust, po czym przechylam, a pierwsze krople cierpkiego wina opadają na mój język. Rozsmakowuję się w nim, wychwytując delikatną, słodką nutę. 

Po kilku łykach odstawiam szkło na stolik i przekręcam się nieco, by móc spojrzeć na siedzącego obok mnie mężczyznę. Z jego lampki nic nie ubyło. 

― Więc, Will, co się stało? 

Spinam się lekko, bo chociaż właśnie po to tu przyszedłem, by móc to z siebie wyrzucić, ciężko mi z tą myślą. Sam jeszcze nie odpowiedziałem sobie na to pytanie, jak więc mógłbym udzielić mu prawidłowej odpowiedzi. Nie ma prawidłowej odpowiedzi. Nie powiem mu, że przy niej głuchnę, a moje zmysły szaleją. Nie powiem mu, że on jest dla mnie ciszą. Nie powiem mu...

Najwyraźniej zauważa mój dyskomfort bo podnosi się i kieruje do stojącej w rogu pomieszczenia wieży. Po chwili rozbrzmiewają pierwsze dźwięki jakiejś klasycznej muzyki. Nie wiem, może to Chopin, nigdy specjalnie się tym nie interesowałem. Liczy się tylko to, że pojedyncze brzmienie klawiszy odciska się na mnie, wybija w moim umyśle. Skupiam się na tym. Uśmiecham.

― Lepiej? ― pyta, a ja kiwam głową. Teraz zauważam, że przytłaczała mnie ta cisza. ― Może inne pytanie. Powiedz mi…

― Nie chcę o tym mówić ― wtrącam, bo naprawdę nie mogę. Nie wyobrażam sobie, byśmy mieli o tym rozmawiać, nie w tej sytuacji. Nigdy.

Kiwa głową. 

― Jak sobie życzysz, jednak gdybyś miał jakiekolwiek wątpliwości, czy potrzebował rady, możesz być pewny, że cię wysłucham. 

Tym razem to ja przytakuję, a między nami zapada pełna napięcia cisza. Sam już się w tym wszystkim gubię, nie potrafiąc odnaleźć się w naszej relacji. Nie, kiedy on tak się zachowuje. Wzdycham, pochylając się, by ukryć twarz w dłoniach. 

Nie lubię okazywać słabości pośród świadków, jednak w przypadku Hannibala wiem, że to nic złego, nic tak naprawdę upokarzającego. Gdyby tak było, jestem pewien, że bym o tym wiedział. Hannibal nie cierpi żałosnych ludzi, mam tego świadomość. 

Nagle czuję ruch po swojej lewej stronie i wstrzymuję oddech. Kiedy jednak słyszę dźwięk przesuwanego szkła po stoliku, krzywię się. Jestem żałosny, dziwię się, że jeszcze nie zaczął tego zauważać. 

― Will? 

Kręcę tylko głową, biorąc głęboki wdech. Właśnie mam unieść głowę, by zapewnić go, że wszystko ze mną w porządku i by się nie przejmował, gdy znowu czuję jego dłoń na ramieniu. 

― Coś się dzieje? 

Nie odpowiadam, wstrzymując oddech. Tym razem mi się nie wydaje i jego palce zaczynają ugniatać moje ramię. Po chwili do pierwszej dołącza druga i czuję lekkie ukłucie bólu, gdy rozgrzewa napięte mięśnie. Masuje mój kark, ramiona, a ja nie potrafię dłużej powstrzymywać cichego westchnięcia. 

― Lepiej? ― Pada kolejne pytanie, a ja mam wrażenie, że nie jestem w stanie nawet skinąć głową. Zamiast tego odzywam się chrapliwie: 

― Nie przestawaj. 

Odnoszę wrażenie, że się uśmiecha i chociaż nie mogę być tego pewien, nie zdziwiłbym się, by tak było. Jeżeli od początku to planował, musi być teraz z siebie niezwykle zadowolony, w końcu doktor Lecter zawsze dostaje to, czego chce. 

Zamiast jednak skupiać się nad tym, że po raz kolejny mu uległem, zamykam oczy i pozwalam sobie czerpać przyjemność z dotyku silnych palców na mojej skórze. Każdy kolejny ruch wydaje się być precyzyjny, idealnie dobrany, zupełnie jak słowa, trafiający w moje najczulsze punkty. Kiedy przesuwa dłonie na kark, mimowolnie garbię się i krzywię z bólu, gdy mięśnie zaczynają protestować na ten kojący dotyk. Nie miałem pojęcia, jak bardzo byłem spięty, dopóki się mną nie zajął. 

Nagle dłonie znikają i czuję delikatny dotyk, gdy całuje mnie w odsłoniętą skórę. Zamieram, jednak on nie przestaje. Obejmuje mnie ramieniem i odpina trzy guziki mojej koszuli. Przytrzymuje mnie w miejscu i obsuwa materiał, tym samym odsłaniając moje ramię. Rozchylam wargi, czując, jak wytycza wilgoną ścieżkę w dół mojego ramienia, na ile pozwalamu materiał. 

Usta znikają; sztywnieję, czując chłodne powietrze owiewające moją rozgrzaną skórę. 

― Odpręż się, Will. Od