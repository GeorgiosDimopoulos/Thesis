denti.

A quelle parole, ricordando il momento, Haruka sbarra gli occhi sbalordito – perché lo stupore e la meraviglia sono le uniche emozioni che si permette di provare.

Guarda la superficie della piscina e se ne rende conto soltanto in quel momento: un numero indecifrabili di petali rosa galleggiano delicati sopra l’acqua e lo spettacolo è qualcosa capace di lasciare senza parole anche un chiacchierone come Nagisa.

“L’acqua sarebbe troppo fredda. Per nuotare dovresti aspettare fino all’estate” è stata la risposta di Makoto, ma Rin ha avuto fin da subito l’idea di non dare retta a quella direttiva.

I suoi desideri tendono sempre a realizzarsi, per quanto questi, alla fine, gli si siano sempre rivoltati contro.

“Sei l’unico che lo farebbe con me… E poi non ho mai festeggiato un Hanami, quindi ho pensato: perché non farlo a modo nostro?” afferma, spezzando nuovamente la pace di quel momento, scompigliandosi i capelli in un gesto goffo.

Rin ride ancora e Haruka non può fare a meno di ammirarlo. “Tanto lo so che hai il costume addosso, ce l’hai sempre” lo beffeggia.

Eppure Rin non deve nemmeno provare a convincerlo, perché Haruka è lì per nuotare. È andato a quell’appuntamento solo per questo.

Gli manca la sensazione e la completezza che prova ogni qualvolta che si tuffa e nuota libero.

L’inverno, l’autunno e la primavera sono tre delle quattro stagioni che detesta. Perché gli impediscono di farlo sentire completo, un intero e non una metà; in un’unica parola, libero.

E la vasca del suo bagno non è mai abbastanza, anzi, è una prigione.

Haruka annuisce con un vigore che stupisce Rin, mentre pensa che lo sta facendo per il nuoto e non per il “a modo nostro”, che lo ha colpito, o per la consapevolezza che Rin abbia pensato a lui per festeggiare quella ricorrenza giapponese.

In quel momento Haruka è sereno e lo dimostra iniziando a spogliarsi. Rin lo segue, sorridendo sardonico.

Sono felici entrambi.

 

Due minuti dopo si sono entrambi tuffati senza remore. Fa freddo, hanno i brividi, ma in quel momento non importa più nulla.

“Allora, gareggerai con me alla staffetta?” chiede Rin, nuotandogli attorno.

Rin è un tipo insistente e Haruka è fin troppo paziente con lui. Più volte ha insistito e più volte ha avuto come risposta il silenzio; ma Rin non demorde, riuscirà a convincerlo prima o poi.

Haruka nuota, lo distanzia perché tutto ciò che importa, in quel momento, è l’emozione nel tornare a sentirsi libero.

Non c’è niente di più bello.

 

E si prenderanno un raffreddore, entrambi, ma non importa.

 

“Avevo ragione, no? È uno spettacolo nuotare in una piscina di petali di ciliegio!” esclama e Haru si ridesta in un sospiro, perché Rin non è proprio capace a starsene tranquillo per fatti suoi.

Haruka vuole la solitudine in mezzo all’acqua, Rin ricerca la compagnia per condividerne la gioia.

Sono antagonisti, in questo e in tanto altro; sono complementari, ma perfetti insieme.

Per questo motivo Rin pensa che sarebbero fenomenali, loro due, in una gara di competizione.

 

Peccato che Haruka nuoti solo a stile libero.

 

“Sì, lo è” sono le poche parole che Haruka gli regala; e sono il dono più bello per Rin, perché sa di aver chiamato la persona giusta, sa di ammirare il ragazzo giusto, sa di essersi affezionato a qualcuno che è molto simile a lui, che condivide la sua stessa passione.

E, poi, finalmente ha dato voce, risposta, alle sue richieste. Finalmente Rin è riuscito a farlo parlare.

E non c’è suono più bello, per lui, se non la voce di Haruka.

Rin desidera essere il suo migliore amico, ma Haruka è così distante a volte. Spesso si è chiesto come Makoto riesca a stargli accanto, a farcela nell’essere il migliore amico perfetto. Spesso Rin si è sentito perfino geloso di Makoto, una gelosia che in quel momento, però, non esiste: Haru è lì con lui.

“Lo sapevo che soltanto tu potevi seguirmi in questa pazzia…” esclama Rin.

E Haruka sorride dentro.

 

Qualche minuto dopo sono fuori dall’acqua, malinconici entrambi di un momento che è volato via.

Sono davanti a quell’albero che ha permesso tale miracolo e tentano di asciugarsi, mentre si rivestono velocemente.

Sul serio, però, un raffreddore è quello che buscheranno entrambi – ma, nonostante il momento sia andato, nessuno dei due ha il rimpianto di quell’attimo divenuto già ricordo.

E di fronte a quel ciliegio accade qualcos’altro.

“Grazie, Haru! Hai fatto in modo che il mio desiderio si avverasse!” Rin è veramente felice e spera che Haruka possa esaudire un altro dei suoi desideri: la staffetta.

Ma peggiore dei casi lo costringerà.

 

Anche perché sarà l’ultima volta per loro…

 

L’altro risponde annuendo semplicemente con il capo e spostando lo sguardo altrove – detesta i ringraziamenti o le dimostrazioni d’affetto, lo mettono a disagio.

“Tranquillo, sarà il nostro piccolo segreto” Sussurra Rin, ridendo divertito. “Anche se il raffreddore sarà difficile