.”
Quando Bill posa nuovamente lo sguardo su Teddy, un sorriso furbo è dipinto sul viso del giovane.
E Bill non può che stringere con più forza le posate e ricacciare indietro qualsiasi pensiero scomodo.
Almeno per ora.

Il maglione di Bill - sì, proprio quello di lana con una grossa B davanti - fa "cose" a Teddy.

Grazie ad Emma, come sempre, per il bellissimo prompt!!


Non era neanche lontanamente normale – Teddy lo sapeva – trovare estremamente provocante Bill avvolto da quel maglione sformato con la sua grossa B sul petto e il tocco innegabile di Molly Weasley. 
Non era semplicemente possibile. 
Eppure Teddy si perse ad immaginare le sue mani scorrere sotto l’intreccio di lana, a sfiorare la pelle calda del petto di Bill per poi sentirlo fremere di quel contatto fresco, sentirlo contorcersi dalla voglia. Immaginò il maglione impregnato del profumo di lui, si vide poggiarci contro il viso e inspirare, inspirare, inspirare fino ad alleggerire la mente dai suoi pensieri. 
Portò istintivamente un dito alla bocca, insinuando lo sguardo in quello di Bill. E lì trovò sorpresa e confusione e desiderio. Sapeva che i suoi capelli erano rossi, ormai, della stessa sfumatura cupa del sangue che gli scorreva più veloce nelle vene. Sapeva di essere esplicito, disperato, irrimediabilmente dipendente da quel gioco che gioco non era. 
Così si alzò dal divano, ignorando il caos costituito da un Natale in casa Weasley, per trovare una stanza qualsiasi, un posto qualunque. 
Bill lo raggiunse solo qualche attimo dopo, senza parole fra le labbra o aria nei polmoni. Si baciarono contro una parete, poi su un letto, strofinandosi uno contro l’altro con disperata ostinazione. 
Odori, sapori, sensazioni. Parve esplodere tutto in un singolo atto di bisogno che li spinse a spogliarsi di ogni barriera, a concedersi con un’onestà estrema fatta di sola pelle. Teddy percorse ogni angolo di Bill, imprimendosi nella mente i residui di calore del suo corpo, i gemiti soffocati della sua bocca, lo sguardo languido sotto le palpebre. 
Lo prese con la stessa devozionale urgenza delle prime volte, con la stessa sorprendente smania tinta di affetto. 
Lo prese, in ogni modo umanamente possibile, grazie ad una magia più antica di quelle a loro conosciute. 
E, quando crollò contro la sua schiena, respirando contro quella pelle sudata, leccandone via il sapore con un bacio veloce, si chiese come sarebbe stato dichiarare al mondo quel loro amore. 
Una follia, certo. 
Una ribellione più grande di qualsiasi insulto. 
Eppure…
Lascio Bill sul letto, con una scusa, con l’idea che fosse meglio scendere separati. Ne scrutò per un istante gli occhi chiusi, persi nell’appagamento, e poi si vestì. 

Bill scese poco dopo. Troppo accaldato per il maglione, indossava una semplice maglietta, tesa sul petto che ancora faticava ad alzarsi e abbassarsi regolarmente. 
Gli bastò un secondo per vederlo. 
Teddy, un sorriso soddisfatto dipinto in viso, e il suo maglione, quella grossa B che urlava di appartenenza e segreti. 
E tutti gli altri, confusi, dubbiosi, che continuavano a parlare, ignorando con ostinazione Teddy, il maglione e Bill. 
Rimase impietrito, troppo consapevole di sé e dell’intera situazione. Finché il sorriso di Teddy non sfumò in un’espressione dispiaciuta e i suoi capelli non si tinsero di blu. Allora, e solo allora, Bill comprese che nulla contava se non la sua felicità. Gli sorrise di rimando, portandosi una mano imbarazzata alla barba, cercando di nascondere quanto vedere Teddy nel suo maglione fosse una tentazione più grande di quelle sopportate in precedenza.


Bill sa di dover smettere, ma non può fare a meno di continuare.

Grazie a Alex per il prompt!

Deve smetterla. In quel momento, mentre si specchia. Senza titubare o rimandare. Senza addii insidiosi in cui cadere e ricadere. 
Invece si perde ad osservare il proprio riflesso, le cicatrici visibili e quelle invisibili, gli anni che si accartocciano ai lati dei suoi occhi e che si intrecciano alla sua barba. Poi sposta lo sguardo e scruta Teddy alle sue spalle, seduto sul letto, perso ad osservare quello stesso riflesso. 
E Bill sa che non potrà mai rinunciare alla vaga adorazione che gli legge negli occhi. Sa di non essere abbastanza forte da lasciarsi alle spalle i capelli di Teddy che si tingono di un rosso cupo quando Bill lo guarda. O le sue mani. O il suo corpo, la sua carne, la sua pelle. Sa di aver bisogno di quegli incontri furtivi e colpevoli, che fanno scontrare le loro bocche e che incastrano i loro corpi. 
Il bisogno lo tiene in vita, lo aiuta a respirare nella monotonia soffocante della sua esistenza. Bill finisce sempre per abbandonarsi a Teddy, lasciandolo entrare nel corpo e nell’anima, con spinte lente e cadenzate che ricalcano i battiti del cuore. 
Deve smetterla. 
E deve continuare. 
Nonostante Victoire e Fleur, nonostante quel rifugio improvvisato nei boschi che è il centro del loro piccolo mondo, nonostante stiano tradendo tutto e tutti soltanto restando lì, nudi, a guardarsi in un riflesso opaco. 
“Stai pensando di nuovo di smettere, non è così?”
Teddy si alza, si avvicina allo specchio, lo stringe da dietro. Bill osserva le sue braccia scorrergli sul petto, le sue