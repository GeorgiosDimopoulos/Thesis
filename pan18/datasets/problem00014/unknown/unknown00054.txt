, co również okazało się nieskuteczne. Spojrzał na Malfoya, zmęczony i zrezygnowany.   — Niestety będę musiał cię tu zostawić — powiedział, zbliżając się ponownie do więźnia i rozwiązał węzełek peleryny na szyi arystokraty. Uważając na magiczne więzy, ściągnął ją z niego i zasłonił swoją nagość. — Wrócę tak szybko, jak się da — obiecał.   — Naprawdę chcesz mnie tu zostawić?!   — Nie kuś mnie. Zawsze mogę zostawić twojego trupa. — To była czcza pogróżka, ale Lucjusz nie miał pojęcia, jak słaby był mistrz eliksirów.   oOo   Severus podniósł bezwładne ciało Harry’ego, chwiejąc się nieco pod jego ciężarem, ale ruszył alejką prowadzącą do bramy cmentarza. Nie ufał swojej magii na tyle, aby z niej skorzystać, w dodatku trzymając nie swoją różdżkę. Każdy krok stanowił koszmarną udrękę, ale Severus szedł dalej, zmuszając swoje osłabione ciało do niemal nadludzkiego wysiłku. Szorstka powierzchnia drogi raniła jego bose stopy, a niewielki ciężar w ramionach sprawiał, że potykał się, prawie upuszczając nieprzytomnego. Minęła cała wieczność, nim w końcu dotarł do Spinner End. Był zaskoczony i zaraz przepełniała go ulga, że jego dom nie zmienił się, odkąd go widział po raz ostatni, a osłony magiczne przepuściły go bez problemu. Wszedł do środka ostatkiem sił i padł na sofę, nie wypuszczając Harry’ego z rąk. Skierował różdżkę młodszego mężczyzny w stronę kominka i czarem rozpalił ogień.   Wiedział, że powinien wezwać pomoc, ale nie miał pojęcia kogo. Najwidoczniej Potter był przekonany o jego niewinności, ale czy posunął do tego, aby oczyścić jego imię? Ile czasu minęło? Zerknął na Harry’ego i spróbował ocenić jego wiek. Nie wyglądał na sporo starszego, niż w chwili gdy mistrz eliksirów widział go po raz ostatni, umierając ze wzrokiem wbitym w rozszerzone, zielone oczy. Jednak to mogło być złudne, bo Potter zawsze stwarzał wrażenie dziecka, co zapewne było efektem wieloletnich zaniedbań i okrucieństwa ze strony jego mugolskich krewnych. Myślał, że zwrócić się z prośbą o pomoc do Minerwy, ale obawiał się jej reakcji, gdy go zobaczy. Nim pomyślał, jak ten pomysł rozwiązać, pogrążył się we śnie.   Harry otworzył oczy, czując delikatne, powolne podnoszenie się i opadanie nagiego torsu Severusa tuż pod swoim policzkiem. Ostrożnie się rozejrzał i zaskoczony zorientował się, że jest po dachem. W jakimś starym, raczej ciasnawym budynku.   Jak się tu znalazł?   Spojrzał na Snape’a, którego jedynym okryciem była szata Lucjusza Malfoya otulająca jego wymizerowaną sylwetkę.   Snape?   Wydarzenia poprzedniego wieczoru uderzyły w Harry’ego z mocą ekspresu hogwarckiego i czarodziej jęknął.   Co on zrobił?! Czemu u licha posłużył się tym rytuałem?!   Oczywiście myślał o tym długo. Obmyślał całymi tygodniami, miesiącami każdy kolejny etap, ale jakaś najczarniejsza rozpacz musiała go popchnąć do tego, aby zamienić myśli w czyny. Jego wzrok padł na owinięty niedbale kikut, nie czując nic poza ciekawością. Jeszcze wczoraj miał dwie całkiem zręczne dłonie. W tym momencie zrozumiał też, że jego ewentualna przyszłość jako szukającego przepadła. Podejrzewał, że będzie można doprowadzić jego kończynę do porządku, w końcu magia potrafiła sprawiać cuda, jednak to nie będzie to samo.   Skoncentrował się na Severusie, którego skóra była zimna, choć serce biło mocno. Być może powinien przynieść ze sobą jakieś ubranie dla mistrza eliksirów jednak o tym zapomniał. Jego głowę zaprzątały inne sprawy. Jeśliby działał racjonalnie, w ogóle by do tego nie doszło.   Wstał ostrożnie i otulił śpiącego Severusa szatą Malfoya, trudna sprawa w obecnej sytuacji, ale sobie poradził. Kikut zaczynał mu dokuczać coraz bardziej. Kiedy zobaczył stopy mężczyzny, zadrżał. Były poranione, z podeszwami pokrytymi drobnymi, ale niewątpliwie piekielnie bolesnymi pęcherzykami. Ten widok przeraził go zdecydowanie bardziej niż świadomość że odciął sobie dłoń, aby przeprowadzić czarnomagiczny rytuał.   Powoli obszedł dom, tytuły książek i czasopism na półkach zdradziły mu, do kogo mógł należeć. Za jedną z ruchomych ścian biblioteki znalazł przejście do niewielkiego laboratorium. Uważnie je przeszukał i wziął ze sobą parę fiolek, które mogły pomóc. Powróciwszy na kanapę niemal natychmiast wychylił eliksir uzupełniający poziom krwi i przeciwbólowy, a następnie tymi samymi miksturami napoił ostrożnie Severusa. Aby to zrobić uniósł głowę mistrza eliksirów tak, żeby spoczywała na jego rannej ręce, druga natomiast rozchylając usta śpiącego i ostrożnie wlewając zawartość fiolek.   Kiedy był pewien, że napoił i nie obudził drugiego czarodzieja, położył jego głowę na poduchy kanapy. Znalazł swoją różdżkę na podłodze, najpewniej wypadła z bezwładnej dłoni Snape’a, gdy ten zasnął. Nie zastanawiając się wiele uleczył stopy mężczyzny i niemal zrobił to samo z kikutem, jednak w ostatniej chwili powstrzymał się. Nie wiedział, czy pani Pomfrey będzie w stanie coś zrobić, gdy on użyje zaklęcia leczącego. Westchnął i postanowił zmienić opatrunek. Przetransfigurował kawałek pergaminu leżący na stoliku w długi pas bandaża i próbował jak najlepiej owinąć kikut. Parę bezskutecznych prób później, podrażniona rana zaczęła krwawić coraz silniej, a jemu robiło się bardziej słabo z każdą sekundą. Chce czy nie, bez pomocy Severusa się nie obejdzie.   Pochylił się nieco nad nim, mimo szaty Lucjusza młodszy czarodziej mógł zobaczyć porażającą bladość skóry śpiącego, choć miejscami była  przybrudzona resztkami mniej lub bardziej mokrej ziemi. Nigdy wcześniej Severus nie sprawiał wrażenia tak bezbronnego.   — Snape! — zawołał Harry ściszonym głosem, lekko nim potrząsając. Niestety nie odniosło to żadnego rezultatu i mężczyzna nawet nie drgnął. Po krótkiej chwili, młody czarodziej ponowił głośniej: — Severusie! Severusie, obudź się,