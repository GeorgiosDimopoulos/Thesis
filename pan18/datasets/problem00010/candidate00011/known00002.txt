a posto, per la mia sopravvivenza se non per quella degli altri. 

 Risultò che ebbi la mia opportunità quasi all'istante, dato che il signor Spock e il Capitano Kirk avevano anche loro finito il turno. Credo che il signor Spock sperasse segretamente, quando salì dentro di me, che il Capitano Kirk adducesse una scusa per restare indietro. Ma l'Umano non funziona così: si rifiuta di fuggire. In realtà allungò il passo per riuscire a prendermi. (E mi perdoni, caro signor Spock, ma l'ho aiutato tenendo aperte le mie porte giusto un po' più del normale.)

 Era chiaro che tra i due le cose non erano come sempre. Stanno sempre molto vicini, quasi toccandosi, anche se attorno a loro c'è spazio in abbondanza. Quella volta, il signor Spock fece in modo di sistemarsi distante. E parlando di distanza! La sua espressione non poteva essere più remota. Il Capitano Kirk, d'altra parte, optò per un modo di fare studiatamente disinvolto, la sua tattica del Se-Faccio-Finta-Che-Va-Tutto-Bene-Forse-Andrà-Bene. Quando partii, ebbe persino la faccia tosta di girarsi verso Spock e dirgli, "Che ne dice di una partita a scacchi stasera? È un po' che non giochiamo."

 La schiena del signor Spock, dritta come un fuso, era appoggiata al mio muro posteriore. Lo sentii irrigidirsi ancora di più quando il Capitano gli rivolse la parola. "Non sono disponibile stasera, signore."

 Se avessi potuto boccheggiare, l'avrei fatto. La frase sarebbe stata del tutto cortese per chiunque altro, ma ero assolutamente sbigottita che non avesse detto, "Mi dispiace di non essere disponibile…" Semplicemente, non era per niente lo stile del signor Spock.

 Le labbra di Kirk sbiancarono leggermente, e i suoi occhi si strinsero un poco, ma non diede altro segno visibile di irritazione. "Bene," disse e si mise a guardare dritto davanti a sé cercando di duplicare l'atteggiamento glaciale di Spock.

 Per un istante agonizzai: quello che stavo considerando va contro la mia direttiva primaria di un affidabile, efficiente servizio. Non volevo farlo, davvero. Ma sapevo di non avere scelta.

 Malfunzionai deliberatamente.

 In un primo momento, nessuno dei miei passeggeri reagì. Probabilmente non potevano credere che in un battito di ciglia il loro fidato e prevedibile sistema di trasporto fosse semplicemente scivolato in un completo, silenzioso, assoluto stallo fra il Livello Quattro e il Cinque. Però la consapevolezza sorse rapidamente sul Capitano Kirk —la piena, sgradevole realtà della situazione.

 Era intrappolato su un tuboascensore con un Vulcan incazzato.

 Il Capitano mi si lanciò contro e schiacciò —più forte di quanto non fosse necessario— il mio pulsante dell'intercom. "Scotty! Che diavolo succede al tuboascensore? Il signor Spock ed io ci siamo dentro, e si è… si è fermato. Bloccato. Merda."

 La voce ansiosa di Scotty rispose immediatamente. "Non so, Capitano, ma mi ci metto subito al lavoro."

 "Be', si dia una mossa," abbaiò Kirk. "Non posso restare qui tutto il giorno."

 Sentii un'orribile fitta di rimorso. Sapevo che il signor Scott si sarebbe sentito tradito, e in effetti l'avevo fatto. Ma dovevo fare qualcosa per cercare di sistemare la spaccatura tra il signor Spock e il Capitano. Perciò puntai i piedi —figurativamente parlando, ovvio— e aspettai. 

 Ne risultò un silenzio sgradevole, interrotto solamente dal tamburellare delle dita di Kirk contro la mia parete. (Ve l'avevo detto che gli Umani amano quest'attività.) Sapevo che Kirk non sarebbe stato in grado di stare in silenzio molto più a lungo, dato il Presupposto Umano Numero Due. Continuai ad aspettare.

 E infatti, alla fine si girò verso il signor Spock e disse, con voce stranamente dura, "Be', sembra che resteremo qui per un po', perciò potremmo anche trovare un modo per passare il tempo." Alzò l'indice a mezz'aria come se avesse avuto un'improvvisa ispirazione. "Ci sono —perché non mi dice come mai ultimamente è diventato più spocchioso di un furetto di fango Relaniano chiuso in trappola?"

 In normali circostanze, il signor Spock avrebbe fatto qualche orribile gioco di parole sull'assoluta mancanza di spocchia nei Vulcan, o magari avrebbe tirato fuori qualche oscura nozione sul comportamento del furetto di fango Relaniano che avrebbe messo la creatura in una luce più favorevole. Capii che il Capitano era nei guai quando non fece nessuna delle due cose, ma si limitò a replicare con calma pericolosa, "Forse sarebbe di maggior beneficio se lei mi spiegasse precisamente, ancora una volta, perché si è sentito in dovere di scendere su Geltarr 3 dopo che mi aveva detto che non l'avrebbe fatto. Sono cosciente che mi ha già dato una spiegazione, ma devo confessarlo, la sua logica mi è sfuggita. Forse se tentasse di nuovo…"

 Kirk si avvicinò di un passo al Vulcan e gli lanciò un'occhiataccia. "La sicurezza della squadra di ricognizione," cominciò.

 "… non era in immediato pericolo," finì Spock con voce piatta. "Come le avevo detto quando le ho fatto rapporto, pochi attimi prima che si teletrasportasse giù."

 "Non in immediato pericolo