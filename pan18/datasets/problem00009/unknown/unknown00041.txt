, se proprio era nei guai, le bastava trovare una viuzza tranquilla e smaterializzarsi altrove.Si chiese dove potesse essere andato Severus, per non essere in casa. Non era un uomo amante delle passeggiate solitarie, e lo conosceva abbastanza per sapere che non aveva nessuno – nessun altro all’infuori di lei – con cui uscire.Lo trovò dopo circa dieci minuti che gironzolava a vuoto.Era in un parco giochi. La giornata era bella ma non c’erano molti bambini, e in ogni caso Severus se ne stava semplicemente seduto su una panchina, con una busta della spesa accanto, intento a fissare un punto dinanzi a sé.“Ehi.”Severus sobbalzò: non si era aspettato di trovarla lì.“Lily! Che succede? Come hai fatto a trovarmi?”Lei scrollò le spalle e sorrise.“A casa non c’eri. Ne ho approfittato per fare un giretto.”“Ero andato a fare la spesa…”“… E poi ti sei fermato in un parco giochi Babbano, a fissare imbambolato qualcosa.”L’espressione di Severus si incupì appena. Come un eco lontana, gli risuonarono nella mente le parole del suo ex compagno di stanza, che lo metteva in guardia sui rimasugli di ricordi.Beh, non che l’Ombra fosse un vero e proprio ricordo, no? E poi, si fidava di Lily.Era stata proprio l’Ombra ad accendere in lui una scintilla per lei, a pensarci bene. Se l’era chiesto più volte, in questi mesi: se Lily non avesse avuto il suo stesso sorriso, si sarebbe interessato a lei?Pensava che la risposta fosse sì comunque; voleva credere che non bastasse un’immagine sfuocata della sua precedente vita per interessarsi a Lily. Lei era splendida, e i suoi sentimenti erano veri, molto più profondi del livello di un sorriso.Decise in quel momento di raccontarle la verità. Prima era sembrato troppo presto, un dettaglio troppo personale da condividere. Poi era passato del tempo, e si era fatto tardi, ma più volte si era chiesto se non fosse sbagliata la sua chiusura verso quel particolare.“Devo dirti una cosa.” le rispose quindi, dopo alcuni secondi di silenzio.Lily posò una mano sul suo ginocchio, sorridendo serena.“Ti ascolto.”“Ecco, io… Uhm, non è che non sia stato sincero. Il fatto è che c’è qualcosa che ti ho sempre… Taciuto.”Lily continuava a sorridere, incoraggiante, e lui si sciolse, come accadeva sempre in sua presenza. Lily aveva il potere di farlo parlare, di fargli confessare ogni suo più piccolo segreto senza metterlo sotto pressione o senza fargli credere che stesse sbagliando.“C’è una cosa che ricordo della mia vita precedente, di ciò che è successo prima del Bacio. In effetti, non potrei neanche chiamarla ‘cosa’, perché non so chi sia, o cosa mi rappresenti. E’… Un’Ombra.”“Un’ombra?”Severus distolse lo sguardo, tornando ad osservare la bambina che giocava nel parco giochi. Anche lei sorrideva, come sempre, ma lui capì che lo stava spronando a confidarsi.“Non ho mai detto a nessuno questa cosa, perché mi era stato detto che avrei potuto essere Baciato di nuovo. Ormai penso che sia passato troppo tempo, e comunque è una cosa innocente e innocua. Non ricordo nulla del mio passato, ma vedo solo… Lei. E’ un’Ombra, come ti ho detto. A volte è una bambina, a volta una ragazza. Non riesco a vederle il viso, non distinguo i dettagli del suo corpo, i suoi vestiti o i suoi colori. L’unico colore che vedo è del rosso, sulle punte dei suoi capelli. E l’unico altro particolare che scorgo è il suo sorriso, più scuro dell’oscurità di cui è composta; in un certo qual modo spicca, denso, sul suo viso.”Lily stinse piano la mano. Si avvicinò un pochino e appoggiò la testa sulla sua spalla.“E’ qua, ora?”“Sì.”Rimasero in silenzio qualche istante, poi lei parlò ancora.“Sai chi è?”Severus scosse piano la testa, dimentico del fatto che Lily non lo stesse osservando.“Non ne ho idea. E’ una domanda che mi brucia dentro, però… In un certo modo ti somiglia.”Lily si alzò di scatto, formulando una domanda con gli occhi, guardandolo in viso. Severus iniziò a sentire una punta di disagio, ma una volta iniziato a confidarsi non riusciva a fermarsi.“Non fraintendere… E’ solo che… Ha il tuo stesso sorriso. Sembra allegra come te, per quel che posso vedere, e quando siamo al parco saltella e gioca con la stessa energia che metti tu in… Tutto.”Lily continuò a fissarlo, così lui concluse il discorso come meglio poteva.“Sembra che voi due abbiate… Lo stesso fuoco. Lo stesso fuoco dentro, la stessa energia che vi pervade.” Si strinse nelle spalle “Tutto qui.”Lily sorrise e si avvicinò per dargli un bacio.“Capisco.” disse, alzandosi in piedi e facendolo alzare a sua volta.Severus prese la spesa e, senza una parola, si diresse verso casa, mano nella mano con lei. 




VIII






Il cinque agosto era il compleanno di Lily Luna.


La ragazza glielo comunicò una