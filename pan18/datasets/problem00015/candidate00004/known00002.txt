moich ramionach poradziłem sobie całkiem nieźle. Druga była spokojniejsza, ale wciąż bolało i wciąż czułem się oszukany, bo jasne, miałem Evę i Sama, miałem warsztat i ciche, spokojne życie, o jakim zawsze marzyłem, ale nikt nigdy nie spytał, czy chcę za to życie zapłacić śmiercią kogoś tak dla mnie ważnego. Ale mimo to trwałem dalej i trwam do teraz.

*

— Tataaaaa!

Eva przebiera nóżkami jak stonoga i biegnie do mnie przez całą długość ogródka, gdzie ja i Sam oglądamy nasze nowe miejsce pracy. Mam zamiar otworzyć też warsztat, ale Sam chce mieć coś swojego, czym będzie mógł się zająć po zajęciach zamiast przesiadywania u mnie nad samochodami.

— No co jest, mała? — rzucam i przyklękam, żeby córka mogła wbiec w moje ramiona, ale ona nie odpowiada, tylko wtula się we mnie, zaciskając piąstki na mojej koszuli.

— Chyba całkiem jej się tu podoba — mówi Sam z uśmiechem, a potem przeczesuje Evie włosy. — Tak czy nie, słonko? — pyta ją. — Podoba ci się nowy dom?

Eva chichocze i kiwa głową, a potem wyswabadza się z mojego uścisku i zaczyna szwendać się po ogródku. Spoglądamy na siebie z Samem znacząco. To chyba rzeczywiście była dobra decyzja, nawet jeśli zupełnie nieprzemyślana i nawet jeśli myśl, że cała nasza przeszłość została trzy stany dalej, prawie rozsadza mi serce. Jeżeli Eva jest szczęśliwa, to ja też, i jeżeli mam przy sobie Sama, to wykaraskam się ze wszystkiego.

— No to, Samuelu Zawsze Mam Plan W Zanadrzu Winchester, zaczynamy od nowa.

Sam kiwa głową.

— Na to wygląda.

*

Jakoś dajemy sobie ze wszystkim radę i pod koniec marca stwierdzamy zgodnie, że czas poszukać nowego pracownika do naszego ogrodu. Mamy ogromną szklarnię, więc wszystkie te fiołki i forsycje Sama mogą kisić się w cieple i rosnąć jak na drożdżach, ale za tym idzie raczej spora praca. Sam studiuje na uniwersytecie i ciągnie dwa kierunki, więc w ciągu dnia nie ma go w domu, a ja albo zajmuję się Evą, albo jestem w warsztacie, który powoli się rozwija, albo robię jedno i drugie naraz. Na ogłoszenia krzywo porozwieszane przez Sama na słupach i płotach odpowiada jedna dziewczyna i jeden mężczyzna. Po rozmowie z tą pierwszą okazuje się, że mogłaby pomagać nam tylko popołudniami, bo wcześniej studiuje, a taki układ zupełnie nam nie pasuje — potrzebujemy kogoś na rano. Oddzwaniam więc do mężczyzny i on okazuje się strzałem w dziesiątkę. Mieszka na tej samej ulicy, kilka domów dalej, i ma własną działalność internetową, dlatego może pracować wtedy, kiedy chce, a w naszym ogrodzie trochę sobie dorobi. Zapisuję jego numer pod imieniem, które mi podał — Castiel — i umawiam się z nim na spotkanie następnego dnia.

*

— Cas, podaj mi klucz.

Mężczyzna spełnia polecenie i wraca na krzesło stojące pod ścianą mojego warsztatu, które w myślach nazywam krzesłem Casa. Spędza na nim tak wiele czasu każdego dnia po pracy w ogrodzie, że zaczynam obawiać się o Castielową działalność internetową, bo albo ten człowiek nie śpi nocami, albo już dawno to rzucił i zarabia tylko u Sama. Wiercę się pod samochodem, kiedy leżę rozwalony z głową pod podwoziem, i niemal czuję na sobie badawczy wzrok Castiela.

— Co tak we mnie oczy wlepiasz? — pytam więc.

Cas chichocze — serio, nie żartuję, ten facet jest bliżej trzydziestki niż dwudziestki, a chichocze — i rozpiera się na krześle. Wiem, bo mebel skrzeczy, jakby pochodził sprzed trzystu lat, ale słyszę ten dźwięk od tygodni, więc już przestał mi przeszkadzać. Za pierwszym razem, kiedy Castiel odwiedził mnie w warsztacie, wcale nie zauważyłem jego obecności, leżąc pod samochodem, więc kiedy usiadł na krześle, a to jęknęło przeraźliwie, podskoczyłem jak oparzony i wyrżnąłem głową w podwozie. Guz utrzymywał mi się przez kilka długich dni, a Sam śmiał się ze mnie za każdym razem, gdy na niego spojrzał.

— Nie wlepiam.

Przewracam oczami, chociaż wiem, że on i tak tego nie zauważa.

— Wlepiasz — odpowiadam.

— Nieprawda, Dean, nie widzisz, co robię.

Odkładam narzędzia, wysuwam się spod samochodu i spoglądam na Casa, który oczywiście wlepia we mnie swoje niebieskie oczy. Chrząkam znacząco, a on uśmiecha się jednym kącikiem ust i parska cichym śmiechem.

— Spojrzałem dopiero wtedy, jak zacząłeś się stamtąd wyczołgiwać — próbuje się bronić.

— Ta, jasne — odpowiadam i podnoszę się z podłogi.

Castiel obserwuje mnie z tym swoim nikłym uśmiechem, a kiedy rzucam w niego szmatką, uchyla się zręcznie. Materiał mija jego głowę i ląduje na stojącej za nim półce z narzędziami.

— Oddawaj mi to, ty draniu — żądam, a Castiel, ten drań właśnie, śmieje się w głos i kręci głową, więc żeby odzyskać szmatkę, muszę pochylić się nad nim i sam po nią sięgnąć.

— Jesteś złym człowiekiem, Cas — informuję go.

— Zaledwie przebiegłym — odpowiada Cas i w tym momencie do warsztatu wchodzi Sam. Obrzuca nas tym sprytnym Dean-już-ja-wiem-co-ty-tu-robisz spojrzeniem i macha swoją za długą grzywą, którą mu kiedyś obetnę, jak będzie spał, no przysięgam.

— Położyłem już Evę — mówi. — Czyżbym panom w czymś przeszkadzał? — przekomarza się i opiera o framugę.

Cas szybko wstaje z krzesła, trącając mnie ramieniem, i