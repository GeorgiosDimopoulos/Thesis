Jego piękny uśmiech tylko się poszerzał i chłopak nie mógł się już doczekać, by wpaść w jego ramiona i zasnąć. 

― Mój Mistrzu, naprawdę powinieneś najpierw się posilić. Może przyniósł nam jakieś ważne informacje. 

Mężczyzna zatrzymał się, przeczesując swoimi bladymi palcami krótkie, orzechowe włosy, nim jego uwaga na powrót zwróciła się na patrzącą na niego z dezaprobatą ciemnowłosą kobietę.

Draco poczuł się, jakby zwolniono go spod zaklęcia oszałamiającego. Potrząsnął głową, próbując wyrwać się spod kontroli. 

― Jestem doskonale świadom, co powinienem zrobić, a czego nie, Leontino. Przestań traktować mnie jak kogoś, kto potrzebuje opieki. 

― Zabije cię, jeśli tkniesz również tego chłopca ― wysyczała, obnażając zęby. 

― NIKT NIE MOŻE MNIE ZABIĆ! ― podniósł głos, posyłając jej okrutne spojrzenie. ― I doskonale o tym wiesz, moja droga. A już z całą pewnością nie Czarny Pan ― dodał delikatniej i uśmiechnął się do siebie. Po chwili wskazał palcem na drzwi i wyszeptał jedno słowo: ― Wynocha. 

Przystojny młodzieniec, który dotychczas leżał na puchatym dywanie przed fotelem, wstał powoli i zbliżył się do Mistrza, kołysząc uwodzicielsko biodrami. Jego nagość wcale mu nie przeszkadzała.

― Biedna Leontina. Znowu jest zazdrosna ― parsknął śmiechem i kobieta posłała mu jadowite spojrzenie, ale bez słowa protestu oboje skłonili się lekko, po czym opuścili pomieszczenie. Kiedy drzwi się zamknęły i Draco zauważył, że mężczyzna skupił całą swoją uwagę na nim, szybko odwrócił wzrok, ściskając różdżkę w spoconej dłoni. Spojrzał na nieruchomą postać dziewczynki, która siedziała zapomniana na podłodze. 

― Czuj się jak u siebie, Draco. Za chwilę wrócę. Wówczas porozmawiamy ― wyszeptał niesamowicie delikatnym głosem i Draco nie potrafił powstrzymać dreszczu. Zimne palce dotknęły jego policzka w opiekuńczym geście. Następnie mężczyzna odwrócił się i zbliżył do siedzącej na podłodze dziewczynki, po czym wziął ją w ramiona. 

― To zajmie tylko chwilę ― dodał i, nim Draco mógłby powiedzieć choćby słowo, nim mógłby nawet spróbować zorientować się w tym, co się dzieje, Mistrz wyciągnął różdżkę i, z lekkim uśmieszkiem na ustach, zniknął.

Kap.Kap.Kap.

Niczym tykanie zegara odmierzającego czas, było słychać głośne kapanie wody. Harry na w pół siedział, a na w pół leżał, oparty o skałę, w którą uderzał leniwie głową. To był koniec. Był zbyt wyczerpany, by wciąż próbować wydostać się z tego zimnego więzienia. Wolał raczej pozwolić swoim myślom wrócić do przeszłości i rozpamiętywać bitwę o Hogwart. Gdzie popełnił błąd? Nie miał pojęcia. Co jeszcze mógł zrobić, dlaczego Ginny… Nie! Nie myśl o niej ZNOWU! Zacisnął oczy i zmusił się do powrócenia myślami do czasu, kiedy leżał na wilgotnej trawie, udając martwego, podczas gdy Voldemort krążył wokół, jak zwykle z niego kpiąc. Wówczas miał chociaż po swojej stronie przyjaciół. Co odparł Neville, gdy Voldemort powiedział, by do niego dołączył? Oświadczył, że prędzej piekło zamarznie. W takim razie powinien tutaj być. Albo lepiej nie... musiałby do niego dołączyć. 

Harry uniósł ciężkie powieki i spojrzał na Czarnego Pana, który znowu siedział na jegogłazie i robił coś, czego Harry nie mógł z tej odległości dostrzec. Właściwie i tak go to nie obchodziło. Unikali się od kilku godzin, częściowo z powodu ostatnich żenujących wydarzeń. Harry wiedział, że zrobił z siebie durnia i Voldemort po prostu to wykorzystał. Nie było żadnego powodu, by przejmował się takimi głupotami, ale gotujący się w nim gniew sprawiał, że był niespokojny. W tej chwili to już jedynie pragnienie zemsty utrzymywało go przy zdrowych zmysłach, nawet jeśli samo było czymś żałosnym.

― Uspokój się ― wymamrotał, zmuszając się do wstania. Wiedział, że jego ruch zwróci odpowiednią uwagę. Spokojnie ruszył w kierunku swojego wroga. Niemal czuł chłodne spojrzenie, którym obrzucił go Voldemort, gdy się zbliżał. Kiedy już znalazł się w zasięgu jego ręki, pochylił się, pokazując, że już dłużej się go nie boi. Och nie, nie bał się go w najmniejszym stopniu. Niemal przyjemnie było mieć świadomość, że miejsce zajmowane dotychczas przez strach przed Czarnym Panem było teraz puste. Harry zastanawiał się, co je teraz zastąpi.

― Nienawidzę cię ― wysyczał, patrząc, jak wąskie szparki oczu Voldemorta niebezpiecznie się rozszerzają. 

― Zejdź mi z oczu, bachorze. ― Było jedyną odpowiedzią.

Harry wyprostował się, wytrzymując jego spojrzenie. 

― Gardzę tobą ― warknął, mając nadzieję, że Voldemort znowu go zaatakuje, by mógł się nieco wyżyć. 

― To odwzajemnione, Potter. Jesteś żałosnym, cyklofrenicznym* nieukiem. 

Cóż, nie do końca tego właśnie oczekiwał. 

― Co…? 

― Szykujesz dla mnie dzisiaj jeszcze jakieś miłosne wyznania?

― CO?!

― Idiota. 

Harry zagotował się ze złości. 

― Znowu ze mnie drwisz? 

― Uspokój się, Potter. Twój głos jest irytujący. 

Harry pochylił się ponownie i zacisnął dłonie w pięści przed twarzą Voldemorta. 

― Uderz mnie ― warknął, wysuwając wyzywająco bladą brodę. 

Zimne palce owinęły się w żelaznym uścisku wokół jego nadgarstka. 

― Uderz mnie!

Chłód płynący z tego dotyku posłał wzdłuż jego kręgosłupa dreszcze. 

Voldemort, wykrzywiając usta, odsłonił końcówki swoich spiczastych zębów, jednak wciąż nie zareagował. 

― Nie planowałeś przypadkiem zobaczyć mojego martwego ciała?! Spójrz, wciąż żyję! ― splunął, pozostawiając kropelki śliny na sinej twarzy. ― UDERZ MNIE! ― ryknął, zaciskając drugą pięść. 

Voldemort wrzasnął. 

Słaby wzrok Harry’ego nie dostrzegł momentu nadejścia