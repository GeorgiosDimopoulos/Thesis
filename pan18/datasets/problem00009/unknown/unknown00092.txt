per farlo. Se ne conosci. Allora, um, ti va di tollerarmi?"

Draco lo fissò, perplesso. "Di che diavolo stai parlando, Potter?" scattò, afferrando il sacchetto di carta. Giusto in caso Potter avesse deciso di andarsene.

Potter sembrò confuso e sconsolato, perciò Draco sospirò e gli permise di entrare. Blaterando cose senza senso o meno, il cretino era in possesso di cibo e vino.

Il cibo risultò… soddisfacente. In modo alquanto orgasmico. A quanto sembrava, Potter aveva preparato la cena di persona. Nemmeno il vino era male.

"Hai la tua utilità," ammise Draco mentre erano seduti vicino al camino, bevendo e fissandosi a vicenda senza parlare. Cosa che, sorprendentemente, non era imbarazzante quanto poteva sembrare.

"Sono utile per diverse cose," disse Potter con una voce un po' strana. Sembrava fosse raffreddato o qualcosa di simile.

"Non esageriamo. Ma dimmi, che altro sai fare?"

Potter fece un gran sorriso, l'arrogante bastardo. "Un sacco di cose. Ma dovrei conoscerti un po' meglio prima di darti una dimostrazione."

"Oh, piantala. Cos'è? Riesci ad arricciare la lingua? Ad annodarci un picciolo di ciliegia? O forse riesci a leccarti il naso?"

Potter inclinò la testa. "Perché pensi che il mio talento abbia a che fare con la mia lingua?"

Draco lo fissò, non sapendo che dire per un bel po'. "Il resto di te sembra inutile," concluse infine.

"Ma la mia lingua sembra utile?"

"Ehm… è la parte di te che non posso vedere. Quindi non posso saperlo."

"Ho altre parti che non puoi vedere."

Draco strinse i denti. "Be', quei talenti non mi servono, giusto?"

"Ma la mia abilità di annodare un picciolo di ciliegia ti servirebbe?"

"Colleziono piccioli annodati."

"Draco…"

"Malfoy," lo corresse in fretta Draco. Cosa stava cercando di fare Potter? Non erano amici.

"In realtà il mio nome è Harry," disse Potter con impertinenza.

"In realtà il tuo nome è Potter. In più, è ora che tu te ne vada."

Potter sembrava desolato. "Ma ho pensato che ci saremmo tollerati per tutta la notte."

"Per quanto possa sembrare strano, ho altre cose da fare," gli assicurò Draco.

Potter mise il broncio, ma si alzò, e sembrava triste e ubriaco. E anche alto e muscoloso, ma quello non c'entrava.

Draco osservò Potter prepararsi ad andare via, valutando per puro caso l'aderenza dei jeans di Potter (erano stretti) e quasi si strozzò con il vino quando Potter si girò e disse, "A titolo informativo: io so annodare un picciolo di ciliegia con la lingua." Poi se ne andò.

Draco sprofondò ancora di più nel divano ed ebbe un'improvvisa voglia di ciliegie. E dildo.

o-O-o

La terza volta che Harry Potter apparve alla sua porta, Draco ne fu completamente sconvolto. Non gliene si poteva fare una colpa, però, perché Potter era praticamente nudo. Be', non nudo, ma bagnato, i vestiti appiccicati addosso come una seconda pelle, perciò Draco era in grado di immaginare in modo piuttosto chiaro come sarebbe stato Potter da nudo. Cosa che non immaginò, ma avrebbe potuto se avesse voluto.

A quanto pareva, Potter aveva corso, scappando da cosa Draco non sapeva, dato che Potter aveva solo detto 'corsa'. In più, a quanto diceva, per qualche ragione Potter non aveva l'acqua a casa, e aveva davvero qualcosa da fare da qualche parte, e non poteva andarci in quello stato, tutto sudato e puzzolente, quindi, se Draco fosse stato così gentile, Potter avrebbe davvero gradito di poter usare la sua doccia.

Draco non aveva realmente ascoltato la spiegazione. Era occupato a fissare le gocce di sudore che scivolavano lungo i bicipiti di Potter. Le braccia erano nude, e Potter stava mostrando fin troppa pelle in generale; sembrava aver perso metà dei suoi vestiti mentre correva. Draco deglutì in modo convulso diverse volte, e a Potter doveva esser sembrato che avesse annuito, perché sorrise ed entrò, incamminandosi tutto felice verso il bagno.

Draco rimase impietrito sul posto per un bel po'. Infatti, era ancora lì quando Potter riapparve, avvolto solo da un asciugamano bianco. Un asciugamano di cui doveva tenere le due estremità in una mano per non farlo cadere.

"Potresti prestarmi qualcosa di tuo da mettere?" chiese Potter, anche se non era altro che rumore nelle orecchie di Draco. C'era un sacco di rumore nelle sue orecchie, e Draco pensò che gli girava un po' la testa. Ma come evitarlo, quando Potter era in piedi nel bel mezzo del suo soggiorno, con gocce d'acqua sparse su tutto il petto –un petto muscoloso e abbronzato– e sull'addome piatto, e sulla striscia di peli scuri che scompariva sotto l'asciugamano, e su gambe forti e lunghe, e su quella parte di coscia sinistra che non era coperta dall'asciugamano. E poi perché quell'asciugamano era così corto? Draco non ne aveva di così corti.

Potter continuò a parlare, ma Draco aveva smesso di ascoltare da un bel pezzo. Invece