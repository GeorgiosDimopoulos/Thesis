jego świat runął. 

Było tak samo, jak dwa lata wcześniej. Wpierw rozległy się huki, a następnie syczący głos rozbrzmiał w ich umysłach, przygniatając ciężarem, tłumiąc wszystkie inne myśli. 

- Harry Potterze, to koniec. 

Nie. 

Uniósł spanikowany wzrok na Severusa, który wyglądał na przerażonego. 

- Wie, że tu jesteś. Jak? - zapytał w końcu, odsuwając się. Wiedzieli, że nie było stąd ucieczki, wyjście na zewnątrz mogło okazać się zbyt ryzykowne. 

- Nie mam pojęcia. Nikt nie wie. - Pokręcił głową. To nie było ważne. 

- Ukryj się - syknął mężczyzna i Harry sam poczuł ukłucie bólu świadczące o tym, że Voldemort był coraz bliżej. Czym prędzej skinął głową, po czym wyciągnął z kieszeni pelerynę niewidkę i ruszył ku krętym schodom prowadzącym na wyższe piętro, gdzie była wnęka, w której mógłby się skryć. Nie miał pojęcia, co nadchodziło. 

Ale bał się. Po raz pierwszy naprawdę się bał. 

Kiedyś był pogodzony ze śmiercią, była ona jedną z czekających go możliwości. Odkąd jednak dowiedział się, że nie jest odpowiedzialny wyłącznie za jedno istnienie, nie zamierzał rozstawać się z życiem. 

Wszystko działo się niesamowicie szybko. Po chwili rozległ się kolejny wybuch i poczuł swąd dymu. Rozległy się kroki, a później wrzask bólu i sparaliżowany strachem Harry patrzył, jak Severus zostaje przyparty do drewnianej ściany, jak wąż plącze się wokół jego kostek. 

Chciał krzyknąć. Chciał odwrócić uwagę, zrobić cokolwiek, nagle zapominając o wszystkim poza tym syczącym głosem. 

- Różdżka mnie nie słucha, Severusie. To nie ja jestem jej prawdziwym panem. 

Nie. To nie tak, Mylisz się.

Próbował posłać strumień magii, chcąc dosięgnąć Voldemorta, ale nie był w stanie, gdyż odbił się od niewidzialnej tarczy, która musiała zostać przed nim rozciągnięta.

Najwyraźniej mężczyzna, tak jak i kiedyś Dumbledore, zabezpieczył się na wypadek gdyby Harry chciał zrobić coś, cokolwiek. Zamiast tego czuł wirującą wokół siebie magię, która nie pozwalała mu wydać z siebie dźwięku, ani się poruszyć. I zrozumiał, że była to jedna z eksperymentalnych tarcz, nad którą pracował mężczyzna. I prawdopodobnie to ona właśnie ratowała mu życie, ukrywając go przed światem, jego sygnaturę i rdzeń. 

Wówczas rozległo się uderzenie. Stał zbyt daleko, by być w stanie coś zauważyć, gdy mężczyzna zniknął mu z oczy. Poczuł tylko kolejne ukłucie bólu; nie usłyszał krzyku, jedynie cichy jęk uciekający spomiędzy warg i łomot, który rozległ się chwilę później. 

- Szkoda. 

I nagła cisza. 

Tarcza zwolniła i zrozumiał, że było zbyt późno. 

Kiedy dostał się na dół, jedynym śladem świadczącym o tym, co się tam chwilę wcześniej rozegrało, była zbryzgana krwią szyba, przez którą jeszcze kilka minut temu wyglądał Severus. Poczuł dławiący go szloch. Musiał uciekać. Musiał się schować. 

Wykonując drżące kroki ku korytarzowi, myślał tylko o tym, jak jego serce rozpadało się właśnie na kawałki. Jak, jeszcze zacieklej niż wcześniej, musiał chronić życia, które w sobie nosił. Nie był zdolny do łez czy wrzasku. Czuł się jak w jednym z tych surrealistycznych snów, kiedy, chociaż musi biec, jego mięśnie odmawiają mu posłuszeństwa. Czuł się słaby, czuł się rozbity. 

Czy gdyby się tutaj dzisiaj nie pojawił, wszystko również potoczyłoby się w ten sam sposób? 

Dlaczego zawsze musiał stać, patrząc z boku, jak odchodzą najbliższe mu osoby. Czemu nigdy nie mógł zareagować, zawsze musiał zawodzić. Tak jak w przypadku Dumbledore’a. Rona. Teraz Severusa. 

Czuł się rozbity, ale jego oczy zalewała już czerwień wściekłości. Musiał stąd jak najszybciej uciec, ale wiedział, że by to zrobić, musiał wpierw dostać się do lasu, gdzie kończyło się pole antydeportacyjne. Musiał uciec. 

Kiedy wyszedł na zewnątrz, powietrze cuchnęło ogniem. Długie języki płomieni wspinały się po świecie, który znał, który go wychował. Zaklęcia zderzały się ze sobą; widział błękitne, aurorskie szaty, srebrne maski, które odbijały płomienie. To nie była dłużej jego walka. 

Musiał się ukryć. 

Musiał ratować ostatnią cząstkę Severusa, jaka mu pozostała. 

Nie było ciała. 

Czy znalazłby je w jednym z wnoszących się pod linię drzew palenisk? Czy wzniecony magicznie ogień trawił wszystko na swojej drodze? 

Rozległ się kolejny wybuch i świat na moment pogrążył się w ciemności. Rzucił się do biegu. 

To się nie działo. Nie uczestniczył w tym. Wiedział, że musi dostać się do lasu, a później, tak, później, wszystko będzie dobrze. Niedługo spotkają się znowu z Severusem. Niedługo wszystko będzie dobrze. 

Nikt go nie zauważał, chociaż był pewien, że peleryna zsuwała mu się z ramion. Było blisko. Słyszał krzyki i kłuło go w gardle. Przedzierał się przez gęstą warstwę dymu. 

Jego cel był coraz bliżej. Jeszcze chwila. Serce mu łomotało pod wpływem adrenaliny, ale już za chwilę wszystko miało się skończyć. Będzie bezpieczny, będzie…

Wówczas zaklęcie uderzyło go w plecy i następnym, co zarejestrował, były szyszki wbijające mu się w kolana. 

- Harry Potter. - Zacisnął powieki. - Wstań! 

Poczuł, jak magia go osacza, zmuszając by podniósł się na kolana, a później wstał i znalazł się na równi z Voldemortem. Jego różdżka rozgrzała się w kieszeni i wyciągnął ją, nawet nie zastanawiając się nad leżącą na mokrej trawie peleryną niewidką. 

- Nie martw się, cały świat usłyszy o tym, jak ich wybawca uciekał