, odwracając głowę i spoglądając w ciepłe, brązowe oczy męża.

— Wystarczająco, byś wymyśliła, jak nas ocalić. — Jack przejechał kciukiem po brodzie Sam, nachylił się i pocałował ją. Miękko, delikatnie. — Znajdziesz sposób, żeby nas ocalić — zapewnił. 

Uśmiechnął się uspokajająco. Samymi kącikami ust, niewidocznie dla kogokolwiek innego niż Sam. Ale to wystarczyło, by mu uwierzyła.

***

Mieli dokładnie pół roku. Samantha Carter nie znalazła sposobu, by ich ocalić.

***

Jack zapalił świeczki i przyniósł z piwnicy wyjątkowo zakurzoną butelkę wina. Jedyną jaką miał i którą zawsze „trzymał na najbardziej specjalną okazję w życiu”, jak uwielbiał powtarzać. Sam uśmiechnęła się, stawiając na stole dwa kieliszki. Cieszyła się, że właśnie tę okazję Jack uznał na najbardziej specjalną. Cieszyła się, bo korek od tej jednej butelki był dla niej lepszym prezentem niż wszystkie bukiety i biżuteria tego świata. I wszystkich innych, też.

— Za nas — powiedział Jack, stukając kieliszkiem pełnym bordowego płynu w ten Sam. 

— Na zawsze — dopowiedziała kobieta i zaczęła sączyć wino. Po chwili odstawiła kieliszek na stół i wzięła do ręki sztućce, gotowa, by zacząć jeść z trudem przygotowaną i opłaconą kilkugodzinnymi mękami pieczeń Jacka. Właśnie ten moment wybrał telefon, by rozdzwonić się w sąsiednim pokoju. Sam opuściła widelec i spojrzała na męża, którego wzrok spoczywał teraz na drzwiach prowadzących do salonu. — Idź — powiedziała, machając dłonią wciąż kurczowo ściskającą nóż. — To na pewno coś ważnego.

Nie przypuszczała, że mogłoby to być cokolwiek innego. Wszyscy w bazie, łącznie z jej dowódcą, wiedzieli, że ten wieczór Jonathan O’Neill będzie spędzał w domu, z żoną i że nikt nie powinien mu przeszkadzać. Samantha patrzyła, jak Jack wstaje od stołu i idzie do salonu, słyszała szmer rozmowy i kończące ją ostre „dobrze” Jacka. Jej mąż wrócił do jadalni po kilku dłużących się w nieskończoność minutach, z trudnym do odczytania wyrazem twarzy i zawziętością w brązowych oczach.

— Już tu są — oświadczył. Sam kiwnęła głową i również wstała od stołu. Jack nie musiał niczego tłumaczyć; doskonale wiedziała, o kogo mu chodzi. Kto jest na tyle ważny, by jej mąż musiał się stawić w bazie.

— Wezmę tylko torebkę — powiedziała, jakby jej torebka miała jakiekolwiek znaczenie w obliczu zbliżającego się końca świata. 

Pobiegła szybko do sypialni, gdzie do dużej torby z czarnej skóry wrzuciła wszystko to, co nawinęło jej się pod rękę. Samantha zazwyczaj nie miewała przeczuć. Tym razem jednak — z niewiadomych jej przyczyn, tak naprawdę — była pewna, że do domu już nie wróci. Schodząc na podjazd wstąpiła jeszcze do kuchni i wyłączyła piekarnik. Z przyzwyczajenia bardziej niż z konieczności — gdy to wszystko się skończy zapewne jej piekarnika już nie będzie. Ostatnie spojrzenie na dom, ich dom. Jack zgasił świeczki i wsadził korek do butelki z winem.

— Sam! — zawołał jej mąż z podjazdu. Sam szybko wyszła z domu, nie bawiąc się nawet w zamykanie drzwi. 

***

Pieczeń na stole jej domu w Colorado Springs zapewne była jeszcze ciepła, gdy w pierwszą rocznicę ślubu Samantha Carter została wdową.

***

To Hammond zasugerował, że mogą wykorzystać lustro, by uciec. By uciec i znaleźć pomoc, jakąkolwiek, gdziekolwiek. Generał miał dużo racji — przez kilka miesięcy badań nad lustrem Sam zdołała odkryć wszystkie jego właściwości i możliwości. Gdzieś tam, w jednej z niepopieprzonych rzeczywistości — gdzie Goa’uldowie trzymali się z dala od Układu Słonecznego, a jej mąż wciąż żył — musiał znajdować się ktoś, kto mógłby im pomóc. Po prostu musiał.

— Ja pójdę — zaoferowała szybko Sam. Nie miała już nic do stracenia — w ciągu kilku ostatnich dni zaty zabrały wszystko, co było jej drogie. Nie bała się wziąć do ręki pilota i skakać po rzeczywistościach. Gdzieś po drodze przestało jej zależeć.

— Pójdę z nią — odparł szybko Charles. Sam spojrzała na niego z niedowierzaniem i Kawalsky jedynie wzruszył ramionami. — Jesteś żoną mojego najlepszego przyjaciela, nie pozwolę ci iść samej. To może być samobójstwo.

— Nie, jeśli trafimy na pokojowo nastawioną rzeczywistość — odparła Sam z mocą. Hammond przyglądał się im obojgu z zastanowieniem, dopóki bazą nie wstrząsnął efekt kolejnej eksplozji na powierzchni.

— Dobrze — powiedział w końcu, szybko, jakby bojąc się, że może nie zdążyć. Że jego podwładnym zabraknie czasu. — Majorze Kawalsky, doktor Carter — macie pozwolenie na wyruszenie.

Kawalsky skinął głową i pospiesznie wyszedł z pokoju kontrolnego. Sam chciała podążyć za nim, jednak generał złapał jej ramię. 

— Bądź ostrożna, Sam — ostrzegł cicho, brzmiąc niezwykle podobnie do Jacoba Cartera. Ta sama troska była wyraźnie słyszalna w jego głosie. — Jack zabiłby mnie, gdybym pozwolił, by coś ci się stało.

Sam kiwnęła nieznacznie głową i spróbowała się uśmiechnąć, kładąc swoją dłoń na tej generała i ściskając lekko.

— Proszę się nie martwić — szepnęła. — Wrócimy cali. I sprowadzimy pomoc.

Ulga w oczach Hammonda była ewidentna.

***

Doktor Samantha Carter nigdy nie rzucała słów na wiatr. Sprowadziła pomoc do domu. I chociaż SG–1 nie było może drużyną jej marzeń — Jaffa? młody archeolog? jej alter ego z rangą majora? — wykonało swój magiczny, międzygalaktyczny telefon i zapewniło jej Ziemi spokój. I chociaż Sam była im dozgonnie wdzięczna, to nadal bolało. Widzenie go, Jacka O’Neilla — z tą