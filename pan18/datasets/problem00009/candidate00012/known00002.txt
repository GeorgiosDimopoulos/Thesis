e rinascere, fu spaccarsi e ricomporsi, fu traumatico ed esaltante. Fu doloroso e appagante.In quel lento divenire, le labbra del dottore si avvicinarono a quelle di Will. L'aria venne inspirata lungo le narici e poi, in un'apnea di odori e percezioni, le loro bocche si sfiorarono. Piano, come si sorseggia il vino, come si gusta un cibo sconosciuto che ha tutti i requisiti per diventare la portata preferita, quella che si custodisce gelosamente nei ricordi. Quando si separarono, quando Will tornò a osservare Hannibal incombere sopra di lui, registrò tutte quei minuziosi dettagli che aveva imparato a notare nel corso della sua vita. L'incresparsi delle rughe ai lati degli occhi del dottore, le ciocche di capelli ormai sfuggite al solito ordine, lo sguardo attento riversato nel suo. Non avrebbe potuto distinguere quale ne fosse la causa, se il muoversi di Hannibal dentro di lui, se quell'ubriachezza di dettagli, se l'ostinata sensazione di confusione, ma il piacere montò dentro come la marea che tanto aveva imparato a conoscere. Si gonfiò d'onda, implose prima per esplodere poi. E fu un piacere di voce e di unghie. Fu un piacere di denti e di morsi che Hannibal impresse sulla sua pelle, stringendo la carne sotto gli incisivi quanto basta a far scorrere il sangue.Will si svegliò.E questa volta davvero.Nessuno lo attendeva sul bordo del letto e nessuno era pronto a possederlo fra quelle lenzuola.Il mattino irrompeva prepotente dalla finestra, crudo e volgare come ogni giorno.Si decise ad alzarsi, ignorando i dolori di una notte agitata, dominata da un sogno che avrebbe chiamato incubo se fosse stato un bugiardo.In bagno, davanti allo specchio, si gettò l'occhiata veloce di chi si conosce a memoria e sa cosa troverà nel riflesso.Invece si bloccò e li vide: graffi, morsi, segni tangibili del suo sogno.Segni incredibilmente reali.

Grazie a Clizia per i suoi prompt (questo era, appunto, "guardami"). Grazie a Clizia per i suoi fill bellerrimi. Insomma grazie a Clizia per avermi fatto scrivere questa e per avermi scritto cose davvero fantastiche! Fangirlare con lei è sempre un piacere. ❤

«Guardami, Will.»La voce di Hannibal è una carezza rauca, scorre sulla pelle di Will fino ad insinuarsi più a fondo, con più forza. Lui è costretto ad obbedire, perché fra loro non esistono confini. Non sono due persone distinte e da molto tempo, ormai. Sono un’unica entità in due corpi, sono dissolti, sfumati l’uno nell’altro. Si guardano a lungo, perché quello che stanno per fare è solo un movimento fisico, mentre quello mentale c’è già stato. Si sono già posseduti con gli occhi, con le parole, con le cene e i pranzi. Ora manca solo questo: avvicinarsi, sfiorarsi per davvero, avvertire sotto le dita la consistenza del corpo dell’altro. Hannibal gli è vicino e Will può sentire il suo respiro infrangersi contro le sue labbra. Gli occhi di Will, però, non riescono a reggere, si spostano, cedono sotto la pressione dello sguardo dell’altro, così intenso, così deciso. «Guardami.»E, a quel rinnovato ordine, Will obbedisce ancora. Anche se fa quasi male. Anche se vorrebbe scappare dalla forza che lo sta trascinando sempre più in basso in quell’abisso senza fine. Ogni movimento è rallentato, sono entrambi immersi in una pozza densa di desideri – scappare, restare, prendere, lasciare – che impedisce movimenti bruschi. La bocca di Hannibal sfiora quella di Will tanto piano che il contatto è quasi impercettibile. Lentamente, come un’onda, quel gesto si rafforza, si intensifica, finché entrambi non stanno possedendo la bocca dell’altro con la lingua e i denti e l’energia incontenibile che li ha abitati dal primo istante del loro rapporto.La mano di Hannibal sale a stringere Will e, finalmente, entrambi si sentono parte di un tutto perfetto. Un’unica, inscindibile, entità.

 

 

Will è in grado di vedere i fantasmi che accompagnano le persone. Attorno a Hannibal ci sono tante ombre ma l’unica definita è una bambina che non lo abbandona mai.

Grazie ad Alessandra per il prompt!Spero sia uscita bene, è stata interessante da scrivere!

Gli spiriti erano cornici che inquadravano la vita monotona delle persone. Will poteva percepirli ovunque, circondare il passante ignaro e la madre attenta, il lavoratore concentrato e la studentessa sorridente, senza fare alcuna eccezione. Non era solo questione di vista, quanto il coinvolgimento di tutti i sensi, in una connessione con la morte che Will aveva sempre avuto e che aveva rischiato seriamente di farlo impazzire, durante il suo passato tormentato.Poi ne aveva scoperto i rari vantaggi, le sottili implicazioni. Alcuni spiriti attorno ad un uomo, molti più del solito, e lui aveva capito che erano tutti morti per mano sua. C’era rabbia e l’odore secco dell’odio, in quelle apparizioni perenni. L’FBI l’aveva messo a lavoro, parlando di empatia là dove la scienza non poteva spiegare né comprendere. C’era solo una condizione e Will non poteva che accettarla, pur di sentirsi utile, pur di costruire