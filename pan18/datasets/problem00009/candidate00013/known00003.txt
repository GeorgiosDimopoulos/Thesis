. Certo, c’era anche la possibilità che fosse un ottimo attore, però… Però, per qualche strano motivo, non riusciva a credere a una simile possibilità.
“Raccontami del sogno” cambiò argomento, rendendosi conto solo dopo aver parlato di aver usato un tono di voce fin troppo gentile, quasi dolce.
Casey rabbrividì ancora e aprì la bocca un paio di volte, prima di riuscire a parlare, la voce tanto sommessa che Kevin dovette avvicinarsi per sentire cosa diceva.
“Era una camera da letto, dalle luci che entravano dalla finestra sembrava in alto. Nel letto c’erano due uomini. Uno era ammanettato alla testiera e l’altro gli stava reggendo le gambe in alto.”
“In alto?” lo interruppe Kevin.
“Gli ha passato delle corde dietro le ginocchia e le ha legate vicino alle manette. L’altro era… spalancato” provò a spiegare.
“Continua” disse Kevin, lo sguardo concentrato.
“Lui, quello che non era legato, si è alzato per aprire l’armadio e ha tirato fuori una mazza da baseball e un pugnale. Lo stesso delle altre volte.”
Kevin assottigliò gli occhi.
“Lui… lui ha detto che visto che all’uomo legato piaceva tanto usare certi giocattoli, quello che avrebbero fatto gli sarebbe piaciuto di sicuro. Mentre lo diceva si divertiva a fargli dei tagli in tutto il corpo. Poi si è chinato e ha preso una cosa da terra, credo che fossero delle mutande, e le ha infilate nella bocca di quello legato e… ha preso la mazza da baseball e…”
“Lo ha picchiato?” gli andò in aiuto Kevin, quando si interruppe per fare dei respiri profondi, ma Casey scosse la testa.
“Dietro. Gliel’ha infilata dietro. Ha afferrato il manico, si è sollevato e gli si è appoggiato sopra con tutto il suo peso e… e gliel’ha spinta dentro. C’era sangue, e l’altro urlava, e lui rideva e gli chiedeva se gli piaceva…”
La voce di Casey si perse in un sussurro e Kevin aspettò un paio di minuti perché si tranquillizzasse un po’, prima di spingerlo a continuare il suo racconto.
“È finito così?” chiese, stupendosi che la sua mano stesse accarezzando il braccio del ragazzo senza che lui avesse pensato coscientemente di farlo.
Casey scosse la testa ma non si allontanò da lui.
“L’altro sembrava agonizzante e lui ha preso il pugnale e… ha iniziato a tagliare e tagliare… Alla fine la testa si è staccata e lui l’ha sistemata sulla mazza da baseball e si è allontanato verso una porta. Poi ho visto la luce e mi sono svegliato.”
Kevin allungò anche l’altra mano e gli spostò i capelli dalla fronte, costringendolo a tirare su il viso per poterlo guardare bene.
“Hai sentito qualcos’altro? Qualche nome, qualche riferimento al luogo in cui si trovavano?”
Casey scosse la testa per l’ennesima volta.
“Mi dispiace” disse, quasi con le lacrime agli occhi.
“Non preoccuparti” lo tranquillizzò Kevin. “Ora sdraiati e prova a dormire. Io faccio qualche telefonata poi ti raggiungo, va bene?”
Aspettò che Casey annuisse, poi prese il suo cellulare e lasciò la stanza. Le telefonate furono due. La prima a Scott, per informarlo di quello che era successo e ordinargli di tenersi pronto in qualsiasi momento, visto che il caso era suo. La seconda in Centrale, per assicurarsi che non ci fossero state segnalazioni e raccomandare che lo chiamassero immediatamente in caso di novità.
Quando tornò in camera trovò Casey seduto sul letto, le braccia strette attorno alle gambe. Con un sospiro gli si avvicinò, gli prese le mani per costringerlo a mollare la presa e lo spinse indietro, fino a farlo ricadere sui cuscini. Ottenuto ciò che voleva, fece il giro del letto e si coricò di nuovo anche lui.
“Dormi” gli ordinò con voce dolce, mentre si girava su un fianco per guardarlo e gli poggiava una mano sullo stomaco. “Non ci saranno altri sogni, stanotte. Riposa.”
Casey guardò la sua mano e arrossì, distogliendo subito lo sguardo.
“La… la luce…” balbettò imbarazzato.
“Resta accesa” lo tranquillizzò Kevin, sistemandosi meglio sul letto e muovendo la mano in una carezza appena accennata, nella speranza che servisse a farlo rilassare.
“Dormi” ordinò poi, di nuovo, con un tono di voce che scatenò un caldo improvviso nel corpo di Casey, che si ritrovò a deglutire scioccato.
Sapeva che non sarebbe riuscito a riaddormentarsi, non ci riusciva mai dopo aver fatto uno di quei sogni, ma ritenne che fosse molto, molto meglio, per lui e per la sua sanità mentale, serrare le palpebre e smettere di guardare Kevin e i suoi bellissimi occhi azzurri con la bava alla bocca. Era sufficiente la mano ancora poggiata sul suo stomaco a fargli fare pensieri assurdi.
Kevin guardò incuriosito il rossore sul viso di Casey e i denti bianchi che stavano martoriando le sue labbra. Continuò a guardarlo anche quando iniziò a rilassarsi e il suo respiro si fece più regolare. Non distolse lo sguardo nemmeno quando si girò lentamente verso di lui, come a ricercare il suo calore e la sua protezione. Si limitò ad allungare le braccia, passargliene