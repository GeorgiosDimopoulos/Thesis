się w powietrze. Niewiele brakowało, rubinowa wiązka prawie musnęła podeszwy jego butów. Ale, jak to mawiają, prawie robi wielką różnicę. Rogue na śmierć zapomniała, że Mistrz Magnetyzmu potrafi latać.

Coś zaskwierczało. Rogue oderwała wzrok od przeciwnika i spojrzała na stojący w rogu świątyni konfesjonał, w który najwyraźniej trafiła. Złotorudy płomień niemal natychmiast zaczął pożerać solidną drewnianą konstrukcję.

– Niech to szlag!

Wszyscy, nie wyłączając Magneto, wpatrywali się w wygłodniałe płomienie. „Anioł” – Warren – wylądował tuż koło niej i również zapatrzył się na to miniaturowe widowisko. Było w tym coś magicznego, choć Rogue nie bardzo potrafiła określić to wrażenie.

– A może byście tak wzięli się do gaszenia, hę? – odezwał się nagle ktoś za nimi.

Rogue nie była pewna, kto odwrócił się pierwszy – ona czy Magneto. Tuż za nimi w jednej z kościelnych ławek spokojnie siedział starszy mężczyzna, ksiądz katolicki. Na kolanach trzymał dużą, czerwoną gaśnicę. Wyglądał dość wątło i niepozornie.

– Powinien pan stąd odejść – Scott odezwał się jako pierwszy, starając się skopiować wyważony, autorytatywny ton głosu Profesora. – Tu jest niebezpiecznie.

– Ależ wiem, że tu jest niebezpiecznie, chłopcze – ksiądz uśmiechnął się pobłażliwie. – To w końcu Hell's Kitchen. Na każdym rogu działa inna mafia. Ale odejść z mojej parafii? Chyba tylko na cmentarz.

Starszy mężczyzna wstał, jak gdyby nigdy nic wyminął ich wszystkich i zaczął gasić całkiem już zniszczony konfesjonał. Przy akompaniamencie cichego syku gaśnicy i dogasających płomieni Rogue objęła wzrokiem zdemolowany kościół. Wszędzie walały się nienaturalnie powyginane kawałki metalu, w kilku miejscach Cyclops zostawił na ścianach czarne ślady, które wyglądały jak wykonane ogromnym papierosem. Kilka witraży stanowiło już tylko wspomnienie. A ksiądz-staruszek, nic sobie nie robiąc z tego wszystkiego, spokojnie zajmował się gaszeniem pożaru.
Chyba nawet Magneto nie był w stanie opanować zdziwienia.

– Chłopak ma rację! – orzekł z autorytetem, o którym Scott mógł najwyżej marzyć. – Niech się stąd ksiądz wynosi. To, co się tu dzieje, to nie księdza sprawa!

Staruszek odwrócił się do niego, wciąż pobłażliwie uśmiechnięty.

– To moja parafia, a więc i moja sprawa – odpowiedział.

Wszystkie ferromagnetyki w kościele zostały wprowadzone w lekki rezonans, drgając i bucząc przy tym nieznacznie.

– Księdza parafianie – syknął Magneto. – to tylko zwykli ludzie. Tacy jak my nie są księdza sprawą.

Ksiądz zamrugał tylko parę razy i przyjrzał się im wszystkim uważnie. Zlustrował wzrokiem lewitującego Magneto i Rogue, której oczy wciąż musiały być ukryte za gotową do użycia wiązką energii, bo nadal widziała wszystko w odcieniach czerwieni. Zatrzymał swoją inwentaryzację na „Aniele”, któremu przypatrywał się chwilę dłużej. A potem wzruszył ramionami i odwrócił się z powrotem do dogasających resztek konfesjonału, jakby chciał się upewnić, że nie zajmie się od nich reszta kościoła.

– O ile mi wiadomo – odpowiedział w końcu – ten młody człowiek mieszka w Nowym Jorku, a w każdym razie ostatnio dość prężnie tu działa. Niewykluczone, że jest jednym z moich parafian.

Rogue z niepokojem spostrzegła, że jakiś zabłąkany świecznik zaczyna się do nich zbliżać.

– Księdza parafianie często miewają skrzydła? – Magneto praktycznie pluł jadem, unosił się teraz wysoko ponad księdzem i patrzył na niego z góry jak fioletowy drapieżny ptak.

– Szczerze mówiąc, nie – ksiądz lekko pokręcił głową, nie wydawał się szczególnie przestraszony. – Ale bywają tacy z butelkami permanentnie przytwierdzonymi do rąk. Są też tacy, którym strzykawki podobno same wyrastają z żył. Proszę sobie wyobrazić, jak jakieś makabryczne kwiaty! Mam tu nawet irlandzką mafię. Przy moich problematycznych parafianach naprawdę nie sądzę, by skrzydła były czymś szczególnie wyjątkowym.

Gdzieś w połowie wywodu staruszka Scott przysiadł na jednej z ławek, a Magneto wylądował gwałtownie na wytartej posadzce. Prowizoryczny łańcuch, który wciąż unieruchamiał jedno skrzydło Warrena, opadł na podłogę z głuchym brzęknięciem, starszy mutant najwidoczniej stracił koncentrację. Rogue spojrzała na skrzydlatego i zobaczyła, że jest potwornie blady.

Zduszony szept Magneto odbił się echem od wysokiego sklepienia. Rogue nie zrozumiała, co powiedział. Słowa były zniekształcone, wypowiedziane bełkotliwie i niewyraźnie. Chyba w obcym języku.

Ksiądz najwyraźniej nie spodziewał się natychmiastowego efektu, jaki wywołają jego słowa. Nawet z dość sporej odległości dostrzegła ulgę, jaka odmalowała się na jego starej twarzy. Najwyraźniej sam nie mógł się nadziwić, że jego ryzykowny blef (czymkolwiek by nie był) zadziałał. Dopiero wtedy w głowie Rogue coś zaskoczyło i rozpoznała, że Magneto mówił po niemiecku. Niestety było już za późno, by przypomniała sobie, co dokładnie powiedział.

– Och, tak – duchowny płynnie przeszedł na niemiecki. – Mamy tu różne spotkania, modlitewne i nie tylko. Większość grup zbiera się się co tydzień, w piątki o osiemnastej. Nie trzeba należeć do parafii, wszyscy są mile widziani.

Rogue zrobiło się niewyobrażalnie głupio mimo że nie miała pojęcia, na jakiego rodzaju spotkania ksiądz zaprasza Magneto. Zmusiła się, żeby przestać słuchać. W takich chwilach żałowała, że czasem zaabsorbowane wspomnienia zostają z nią na dłużej. Wolałaby w tym momencie nie rozumieć ani słowa po niemiecku, mogłaby nadal trwać w swojej zawziętej, gorzkiej niewiedzy. Skupiła się zamiast tego na Warrenie, na jego potencjalnych obrażeniach. To znaczy – chciała się na tym skupić. Kiedy odwróciła się do „Anioła”, spostrzegła, że Scott już się nim zajął. Teraz obaj siedzieli na posadzce z podkulonymi nogami i rozmawiali półgłosem. Cyclops posłał