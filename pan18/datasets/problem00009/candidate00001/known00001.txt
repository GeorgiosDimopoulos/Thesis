aveva usato anche uno squallidissimo doppio senso. Vero, ma pur sempre squallido.

"Oh dannazione, avanzano delle caselle" lo sentì, ancora, per poi vederlo tirare su le spalle. "Le annerisco" concluse, prima di guardarsi di sottecchi attorno, per vedere se qualcuno lo stesse cogliendo in fallo mentre imbrogliava. Incrociò gli occhi azzurri di Louis e, piuttosto che sentirsi in imbarazzo, il tipetto tutto ricci gli sorrise da sbruffone, puntellando le sue guanciotte piene con due soffici solchetti. 
A quel punto, però, fu Louis a sentirsi in soggezione, colto in flagrante nello sbirciare nella sua direzione, con interesse, e così guardò altrove, avvicinandosi alle porte automatiche e costringendosi a non curiosare ulteriormente dalla parte di quel ragazzetto. 
Per una settimana aveva preso la metro alla stessa ora, costretto dalla mancanza della sua automobile super accessoriata.

Giovedì: Si mantenne vicino alle porte automatiche, ma il tipo coi ricci era ancora lì, a fare il suo stesso tragitto e a scendere a chissà quante fermate dopo la sua, forse diretto a scuola o all'università.  Seduto scomposto e con le spalle curve fasciate dal suo cappotto, Louis non si accorse quando fosse accaduto, ma a metà viaggio se lo ritrovò nei posti a sedere vicino a lui, ancora con quel giornale davanti al naso e il sorrisetto vispo, che lui poteva osservargli di profilo.
Questa volta, la curiosità di Louis venne spiazzata da un 15 verticale: "affermazione di successo". Louis sentì il sudore freddo correre lungo la schiena. Sperò che la prima volta, il giorno precedente, avesse capito male, ma quando il tipo "Ah, sì, gemito" esclamò estasiato, Louis non ebbe più dubbi: era troppo vicino a lui, per poter cullarsi nella menzogna di aver udito male. Ancora.
Venerdì: Louis si sedette, impegnato a studiare un discorso da fare per la riunione del pomeriggio con i soci. Il tipo tutto ricci, quel giorno, era distante. Ma quando il vagone si fece più vuoto, Louis allungò le orecchie e lo sentì: "35 orizzontale: là, dove non giunge il Sole". 
Alzò gli occhi al cielo. 
"Questa è facile" esclamò il tipo.
Non. poteva. crederci.
Lunedì: si sedettero vicino. Dopo un lungo fine settimana in cui entrambi avevano vissuto la propria, distante, vita. Il ragazzino tutto ricci gli avanzò perfino un sorriso, al quale Louis aveva risposto con un cenno, prima di sedersi accanto a lui. Non che fosse una sua iniziativa, per carità! Quella era l'ultima seduta rimasta libera.
Quel Lunedì, un 32 orizzontale: "finale che non ammette repliche". 
Louis si era torturato le labbra per tutto il tempo in cui attese la risposta maliziosa dell'altro, spizzando con la coda degli occhi il foglio grigio su cui egli scriveva.
Quel cruciverba non aveva nulla di corretto, dove sembrava vigere la regola dell'errore perpetuo. Si morse perfino l'interno delle guance, spazientito da quell'essere vivente che lo esasperava a suon di doppi sensi. 

"Forse... orgasmo?" lo sentì optare, mentre faceva un tentativo puntellando con la penna sul foglio e sillabando la parole. Louis alzò gli occhi al cielo. 

NON CI POTEVA CREDERE.

"Oh, ci sta... però non sono d'accordo!" commentò, girandosi verso di Louis per – forse? – ricevere la sua opinione in merito. Questo, invece, si alzò indispettito e si avvicinò alle porte. Per la sua fermata mancava ancora mezzo tragitto.
Martedì: finalmente ultimo giorno senza auto, per Louis. Entrò nella metro alla stessa ora, sullo stesso vagone, il numero 3. Quel tipo era ancora lì. Come se lo attendesse. Lo vide sedersi compostamente, subito dopo averlo inquadrato vicino alle porte, desideroso forse che Louis gli si sedesse nuovamente vicino e che gli concedesse una seconda possibilità?
Louis sospirò e cadde nel tranello. Si sedette accanto al ragazzo, sistemando la propria valigetta tra le gambe.

Il tipo, in quel giorno autunnale, nascondeva i suoi bei ricci indomabili sotto un cappello di lana. Peccato, perché era l'unica eccezione lì dentro che piacesse a Louis.
Il cruciverba a sfondo sessuale, tuttavia, - cosa che invece detestava perché capace di imbarazzarlo – non si fece attendere molto.
A un 16 verticale, però, Louis seppe trattenersi: "Nel mezzo di gambe" che subito fu seguito da un sussurro flebile e udibile soltanto a lui che gli sedeva accanto: "pene". 
Louis strinse i pugni ma rimase seduto. Palesemente stizzito, lo sentì ridacchiare. Quanto gli urtavano le persone, santissimodio!
Fu un 18 verticale, quel giorno: "Non è un lavoro di mano" al quale, tutto contento, il tipo affermò: "fellatio, ci sta! Che fortuna" spingendolo ad alzarsi, frustrato, dopo avergli lanciato un'occhiataccia.
Si sentiva un gran coglione, perché, insomma, era lui che andava a ricercarlo ed era sempre lui a incuriosirsi della sua immaturità imbarazzante.
Prima di scendere, Louis gli lanciò un'altra occhiata che trovò pronta quella del ragazzino. Lo vide chiaramente mentre lo salutava con una mano e un sorriso sghembo dipinto sul viso gioviale. E Louis quasi inciampò tra lo spazio vuoto della metro e il pavimento