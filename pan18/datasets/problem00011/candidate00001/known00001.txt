grafia frettolosa, sconnessa ed ispirata: questa era la sua tenuta da parco, nei pomeriggi rischiarati dal tiepido sole di marzo.Blaine Anderson, al primo anno dell’Ohio Univeristy, un cesto di capelli disordinati – tanto quanto il suo estro creativo – e un sogno sui polpastrelli che pizzicavano le corde in modo discreto, sedeva scompostamente sempre sulla solita panchina, quella più isolata, quella di fronte a una delle fontanelle del parco. Accadeva regolarmente e, tutte le volte, verso le quattro: un paio di pantaloncini blu scuri e una t-shirt a righe diagonali rosse e blu – o blu e rosse? – entravano nel suo campo visivo, perché quella era la tenuta da parco di Sebastian Smythe, in quegli stessi pomeriggi sotto il sole di marzo.Corti e ordinati capelli chiari, muscoli fin troppo ipnotici, che si modellavano con la corsa nella quale era abitualmente impegnato, aveva sempre un sorriso sfacciato, e lo rivolgeva a Blaine con impudenza, fermandosi per bere alla fontana. E puntualmente, Blaine sbagliava nota per seguire quella figura, perdeva il filo dei propri pensieri e si ritrovava a scarabocchiare parole più confuse del solito, sotto il ghigno divertito dell’altro, che gli lanciava sguardi allusivi e si chinava per bere in un modo dannatamente osceno ed eccitante. Si limitavano a scrutarsi da lontano, tornando in fretta a concentrarsi sulle proprie attività ma era una consuetudine preziosa, in qualche modo rassicurante, serena. Ovviamente non durò molto. « Ciao! » un pomeriggio Sebastian lo sorprese alla spalle e, anche se la dinamica era completamente diversa – erano appena le tre del pomeriggio, indossava una canotta bianca, aveva fatto un percorso diverso e, soprattutto, gli stava rivolgendo parola – gli colorava il volto il suo solito enorme sorriso.« C-c-ciao? » balbettò Blaine in visibile imbarazzo.« Mi dispiace averti privato della giornaliera visione del mio spettacolare sedere » disse Sebastian, e alle sue parole aggiunse un occhiolino sfacciato « ma non volevo interrompere la tua canzone ».Prese posto sul lato libero della panchina, senza aspettare di essere invitato a farlo; aveva il viso e i capelli bagnati d’acqua, e piccole gocce scendevano a bagnarli la canotta.Blaine si rese conto di essersi incantato a fissarlo – con la bocca lievemente spalancata – solo quando gli arrivò alle orecchie il suono di uno sghignazzo. Arrossì brutalmente e distolse veloce lo sguardo, puntandolo sul proprio quaderno aperto accanto al suo ginocchio.« Ehm… » biascicò « … Blaine Anderson »« Sebastian Smythe » si presentò l’altro, con quel suo tono mellifluo e lieve.Blaine si mordicchiò le labbra, cercando di pensare a qualcosa da dire che non fosse stupido o un disperato invito a scopare lì, su quella panchina, riparati dai rami degli alberi vicini.« Uhm, sei… sei del primo anno? » tentò, indicando con la testa il Campus alle loro spalle.« Sembro uno del primo anno? » ed era una risposta tranquilla, sì, magari leggermente intrisa di sarcasmo, ma non gli sarebbe dovuta suonare così provocante.« Ehm… »Sebastian ignorò i suoi biascichii, e si allungò verso il quaderno, cercando di leggervi.« Ehi, no! » protestò Blaine.Non che fosse particolarmente geloso della propria arte, anzi, cercava di ottenere visibilità per sé e le sue canzoni, e che uno sconosciuto frugasse tra le sue bozze non lo indisponeva più di tanto.« Ah, sei uno di quelli, uno di quei poeti vergognosi e pieni d’insana umiltà, capisco » lo prese in giro Sebastian, riuscendo comunque ad evitare le braccia di Blaine che si affannavano a riprendere il quaderno. « Non è necessario, sai? Nel complesso era una bella melodia, soprattutto… »« Stai gocciolando, lo bagnerai! » piagnucolò Blaine, cercando di incenerirlo con lo sguardo. « Sei... sei bagn… » ma lo sguardo si bloccò sui muscoli del suo collo, su quei nei che avrebbe voluto unire con una linea immaginaria, tracciandola con le dita o magari con la punta della lingua e…« Hai una scrittura orribile! »Ritornò bruscamente alla realtà grazie alla gentile osservazione del ragazzo.« Cosa? Non è vero! »Un breve sospiro ironico fu l’unica risposta che ottenne, visto che Sebastian era totalmente concentrato a decifrare i suoi scarabocchi.« Sai… forse… » cominciò, dopo un’attenta analisi e « posso? » domandò, indicando la matita ancora tra le mani di Blaine, il quale si ritrovò ad annuire ancor prima di capire la domanda.Sebastian aggiunse qualche correzione, con una calligrafia chiara, efficiente, ordinata; Blaine si meravigliò come quei suggerimenti – piuttosto invadenti e presuntuosi, è vero, ma in qualche modo non si aspettava niente di diverso, da quel tipo – fossero stranamente giusti. La nota, la parola, il tassello mancante che si incastrava perfettamente e senza alcuno sforzo con tutti gli altri.« Oh, beh, grazie per il tuo prezioso contributo » disse, cercando di inserirvi tutto la causticità necessaria.Sebastian non parve notare il sarcasmo e continuò a scrivere ridacchiando, lanciando di tanto in tanto delle occhiate divertite a Blaine.« Ma… quello cos’è? » chiese questi, indicando una nota più piccola, aggiunta al centro della pagina.« Il mio numero di telefono! » fu la risposta ghignante, e Blaine si