circondandogli un polso con la mano per fermarlo prima che potesse allontanarsi. «No» scattò, gli occhi spalancati e il volto pallido. «No, non andartene.»

 «Sarò solo in cucina, John.» assicurò.

 Gli occhi del medico brillarono sotto la luce, nuovamente colmi di lacrime. «Rimani con me, Sherlock.» lo implorò. «Ti prego, non lasciarmi.»

 Holmes esitò per qualche secondo, indeciso sul da farsi. Sarebbe dovuto rimanere lì con John tutta la notte? Forse non era una grande idea, ma lui sembrava così spaventato… come avrebbe potuto lasciarlo solo? Probabilmente se l’avesse fatto, avrebbe avuto un altro incubo o non sarebbe più riuscito a chiudere occhio.

 Fu così che si ritrovò ad annuire.

 Spense l’abatjour e quando John scivolò sul materasso per lasciargli un po’ di spazio, si sdraiò accanto a lui, sulla schiena. John aveva già avuto incubi prima di allora. Nel primo periodo della loro convivenza accadeva quasi tutte le notti. Ma non era mai successo che si svegliasse gridando dal terrore. Semplicemente si svegliava, scendeva in cucina dove Sherlock di solito lavorava e dopo aver bevuto un tè o un bicchiere d’acqua tornava a letto senza dire nulla. Cos’era cambiato? Cosa poteva aver sognato di così spaventoso da provocargli quella reazione?

 «Cos’hai sognato che ti ha spaventato tanto?» domandò quindi, in un sussurro, senza staccare gli occhi dal soffitto.

 John, sdraiato al suo fianco, tremò. Chiuse gli occhi e si rannicchiò in posizione fetale come se stesse tentando di trovare più calore e sicurezza.

 «John» lo chiamò Sherlock, inclinando il capo per guardarlo negli occhi. «Prometto che non ti giudicherò, se è questo che ti spaventa.»

 «Non è niente.» rispose il medico riaprendo gli occhi. «È una cosa stupida.»

 Holmes scosse il capo. «Non è stupida se ti ha fatto tanta paura.» disse parlando dolcemente. «Dimmelo.»

 Watson sospirò, ma alla fine si costrinse a parlare. «Moriarty» rispose flebilmente. «Che ti uccideva.»

 Per un momento, Sherlock rimase in silenzio, poi riprese. «È questo che ti spaventa?» chiese «Che io possa morire?»

 John annuì.

 «Non accadrà.» promise l’altro. «È stato soltanto un incubo.»

 Un sospirò tremante lasciò le labbra di John. «Lo spero.» mormorò. Poi allungò una mano, arrivando a toccare quella dell’amico. Sherlock sorrise e la strinse, intrecciando le loro dita. E poco dopo, il sonno li colse entrambi.

 

 

 La seconda volta fu a Baskerville.

 Stavano seguendo il caso di Henry Knight e quando arrivarono all’hotel del paese, il proprietario fece sapere loro che non c’erano più camere singole disponibili; così Sherlock e John furono costretti ad accontentarsi di una camera matrimoniale.

 A nessuno dei due piaceva l’idea di condividere un letto – anche se era già successo una volta – però, in quel momento, era l’unica soluzione possibile, dato che a nessuno dei due andava di dormire sul pavimento in balia del freddo.

 Fu così che si ritrovarono a dormire nello stesso letto per la seconda volta da quando si erano conosciuti, dicendosi entrambi che era per un caso e che non era poi così strano che due amici si adattassero a una situazione del genere.

 Dormirono tutta la notte dandosi le spalle, ma a causa del freddo, il mattino seguente si ritrovarono stretti l’uno all’altro, avvolti dal torpore creato dai loro corpi a contatto.

 John aveva il capo poggiato sul petto di Sherlock e quando si svegliò, immediatamente i suoi occhi incontrarono quelli del consulente investigativo, a pochi centimetri dai suoi, blu come il cielo d’estate, vispi e luminosi. Il medico si prese qualche secondo per osservarli.

 Rimasero entrambi immobili, senza far caso al fatto che quella vicinanza fosse più intima di qualsiasi altro contatto avuto in precedenza. Ed era stranamente gradevole, al contrario di ciò che entrambi avevano pensato.

 Poi Sherlock ruppe il silenzio. «Ciao.» sussurrò.

 John si mise seduto sul materasso e accennò un sorriso. «Vado a farmi una doccia.»

 

 

 La terza volta fu la notte precedente alla morte di Sherlock.

 John e Sherlock erano al Bart’s, nascosti nel laboratorio dove Molly aveva permesso loro di rimanere, considerando che la polizia li stava cercando per arrestarli. Quando tutti i tecnici di laboratorio se ne furono andati, i due concordarono che avrebbero potuto riposarsi qualche ora senza essere disturbati, dato che si era decisamente fatto tardi.

 Nel bel mezzo della notte, John venne svegliato da ansiti e gemiti strozzati. Aprì gli occhi lentamente, chiudendosi se lo avesse soltanto sognato, ma quando si mise a sedere sul pavimento e si volse per cercare Sherlock, lo vide rannicchiato sul pavimento poco lontano da lui. Stava tremando, scosso dai singhiozzi.

 Il medico esitò.

 Aveva già assistito a una scena simile solo a Baskerville e sapeva bene che uno Sherlock spaventato sarebbe stato complicato da gestire. Ma non poteva di certo ignorare il fatto che il suo migliore amico stesse piangendo nel bel mezzo della notte per chissà quale ragione. Per questo si avvicinò facendo l’unica cosa che gli venne in mente. Si sdraiò accanto a lui, facendo aderire il petto alla