, individuò una ciotola di uova sbattute.

"Non lo so," si lamentò Draco. "Quello stupido libro di cucina continua a nascondersi. Quindi stavo… andando a memoria. Ho una buona memoria!" aggiunse in fretta.

Harry lo stava a malapena ascoltando. La ciotola con le uova aveva catturato la sua attenzione. "Uhm. Qui ci hai messo delle uova intere?"

"Be', sì." Draco si sporse oltre la spalla di Harry per guardare la ciotola. "Conosco quel trucco," disse con orgoglio. "Devi separare la roba bianca dalla roba gialla, ma ricordo che questo nella ricetta non c'era. Ci si possono mettere le uova intere. Avrei dovuto usare una polvere speciale per essere sicuro che la torta venisse spugnosa. O un incantesimo. O qualcosa." La voce di Draco si fece insicura.

"Uhm." Harry fissò i gusci d'uovo che galleggiavano nella ciotola. "Giusto. Uova intere per questa torta. Capito." Harry si girò a guardare la faccia accigliata di Draco, al momento a pochi centimetri dalla propria. "Hai mai visto qualcuno fare una omelette? O preparare qualcosa con le uova?"

Draco fece una smorfia contrariata. "Il cibo di solito appare sulla tavola quando lo desidero. Ti ho visto cucinare, credo, ma," si prese un secondo per indirizzare a Harry un sorrisino lascivo. "In quei momenti di solito sono concentrato su altro. Naturalmente è colpa tua. Cucini con addosso quei pantaloni babbani così bassi che temo sempre possano cadere." La voce di Draco era accusatoria, ma aveva una lieve nota ronfosa che scatenò un'immediata scossa di eccitazione in Harry, anche mentre arrossiva, colpevole.

Dopo tutto, Harry di solito indossava quei pantaloni per Draco, perché era troppo divertente vederlo seguire ogni sua mossa leccandosi le labbra. A quanto pareva, grazie allo stuzzicare di Harry, Draco non aveva imparato a fare qualcosa di produttivo in cucina. Harry ci pensò su ancora un po'. Be', in realtà Draco era davvero bravo a fare molte cose in cucina, ma nulla che avesse a che fare con il cucinare. Forse era per quello che non piaceva ai piatti. Harry non aveva mai usato la cucina per certe attività, prima.

Ci fu un tonfo alla sinistra di Harry, ed entrambi si girarono per vedere che la teglia era riuscita a sputare quella massa marrone sul ripiano, e ormai se ne stava con aria innocente sulla enorme pila di piatti nel lavandino. Harry era sicuro di aver solo immaginato che la teglia stesse fischiettando.

Draco guardò con tristezza la cosa marrone di fronte a sé. "Ero certo di aver fatto giusta almeno quella parte."

"Be', forse è così," disse Harry, incoraggiante. Certo, le uova che avrebbero dovuto essere aggiunte chiaramente non c'erano, ma, considerando i gusci, era un piccola grazia. Ricordandosi di essere un gryffindor, Harry prese un piccolo pezzo di quella roba decisamente non allettante e se lo mise in bocca. "Hmm… gnam," disse, masticando con forza.

"È buono?" chiese Draco con voce speranzosa.

"Non è per niente male." Harry ingoiò a fatica. "Ci hai messo molto zucchero?"

"In abbondanza!" confermò Draco, prendendo un pezzo di torta e mettendoselo in bocca.

Harry si morse un labbro. "Hai preso lo zucchero da quell'altro vaso con su scritto sale?"

Draco fece una smorfia, e, afferrato un tovagliolo di carta, sputò quella roba salata. "Quei vasetti malefici! Scommetto che si sono scambiati di proposito!"

Draco partì a razzo e cominciò ad aprire gli armadietti in cerca della zuccheriera. Harry si massaggiò le tempie mentre vasetti e scatole volavano in tutte le direzioni, lanciati da Draco o in una fuga per la salvezza. "Eccola qui!" esclamò Draco, individuandola infine dietro a una scatola di cereali. La zuccheriera stava tremando, e sfoggiava una grossa etichetta che diceva 'senape'. "Oh, pensi di essere divertente?" Draco la guardò malissimo.

"Hey! Questa sembra buona!" Velocemente, Harry puntò alla ciotola di panna montata.

"Lo dici tanto per dire," disse Draco in tono tetro, tenendo ancora prigioniera la zuccheriera.

"No, io…" Harry affondò il dito in quella gonfia massa bianca e se lo leccò. "Questa è davvero buona," disse con onestà. "Immagino tu abbia usato lo zucchero a velo per questa?"

Draco guardò la zuccheriera che teneva in mano. "Sì. E lo zucchero a velo mi piace di più," informò il vaso.

"Preparare la panna montata non è poi così semplice, sai. Ci vuole talento," si complimentò Harry, afferrandolo per un braccio e tirandoselo vicino.

Con riluttanza, Draco mise giù la zuccheriera e prese un cucchiaio per assaggiare un po' di panna.

"Non è male," dichiarò, ancora con aria imbronciata.

Harry afferrò Draco all'altezza della vita e se lo tirò contro il petto. Con la coda dell'occhio sbirciò la zuccheriera, pietrificata nel punto in cui Draco l'aveva lasciata, ma che in quel momento sfoggiava un'etichetta che diceva 'zucchero a velo'. Reprimendo un sorriso, Harry guardò il suo ragazzo, e concluse che quella roba bianca sparsa sulle guance di Draco era panna montata. "