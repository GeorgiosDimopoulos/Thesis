, w końcu rozkosz. Zapach ich potu, spermy i podniecenia kotłował się w jego umyśle. Czuł budujące się w nim spełnienie. Jego ruchy przyspieszyły, a partner krzyczał.

Otworzył gwałtownie oczy. Krzyk, słyszał krzyk. Ranił on jego uszy. Chciał, żeby zniknął, ale on nasilał się, przepełniał go. Przypominał. Był spocony, wręcz nadmiernie świadomy tego, gdzie się znajdował i co się z nim działo. Zatkał uszy rękami, ale nawet wtedy absorbował to przez skórę. Zapach docierający z tamtego pokoju obezwładniał go i mieszał mu jawę ze snem. W tej chwili tak bardzo go nienawidził.

*** 

Kiedy Kira i Scott odwiedzili go kilka tygodni później, mężczyzna nie potrafił nie zauważyć, że loft był w opłakanym stanie. O ile można powiedzieć tak o miejscu, które początkowo było domem, by stać się spaloną i jedynie przystosowaną do jako takiego życia przestrzenią. A kiedy już zostało w nią tchnięte życie, to i ono umarło... a jednak wciąż wydawało się żyć. Chociaż lepszym określeniem wydawało się być rozkładało w surowym otoczeniu.

- Pójdę zobaczyć małego - powiedziała Kira. Scott kiwnął głową i rozejrzał się po pomieszczeniu.

Pod szafką leżało opakowanie po lekarstwach Stilesa, na oparciu krzesła wciąż wisiała jego bluza, a na stole walały się notatki, które to prawdopodobnie Derek zalał wcześniej kawą. Widok był przerażający; jakby ktoś zamroził rzeczywistość. Jednak to coś innego przyciągnęło uwagę młodego wilkołaka. Zapach, którego na początku nie potrafił zidentyfikować. Drażnił on jego zakończenia nerwowe, ocierał o podświadomość, wywołując dreszcz w całym jego ciele. Próbował, za wszelką cenę próbował uchwycić to wrażenie, nazwać je, ale póki co, skutecznie mu umykało. Dopiero, kiedy Kira wniosła do pokoju dziecko, uderzyło w niego ze zdwojoną siłą. Wilkołaka nie było łatwo przestraszyć, ale Scott się bał. Nie, on był przerażony, bo chociaż niemowlę patrzyło na niego niewinnymi, wielkimi oczami, one nie były niewinne.

Ono, nie było niewinne.

***

Mądrzy ludzie powiedzieli kiedyś, że przed nieuniknionym nie można umknąć, że niezależnie jak szybko, jak daleko i jak długo będzie się biegło, w końcu dotrze się dokładnie w to miejsce, z którego próbowało się uciec. Derek był jednak gnającym przed siebie wbrew wszelkiej logice głupcem. Miał nadzieję prześcignąć się z przeznaczeniem. Poległ. Poległ już tak wiele razy, a jednak wciąż próbował; ślepy i głuchy, niezależnie od swoich wilkołaczych zdolności, na wszelkie argumenty.

Otaczał go las, dusił, napierał na niego, ale nie tylko on - każde miejsce, w jakim przebywał, wyciskało z niego energię. Czuł się jak więzień, jak zamknięta za kratami istota, która miota się, niezdolna wydostać się na wolność. Walił w zamknięte drzwi własnej podświadomości, a kiedy je w końcu wyważył, zamknął się wokół niego gryzący odór rozkładu. Owinął się wokół niego jak kokon. Widział twarze, wszędzie wokół niego były twarze. Słyszał głosy; szeptały mu do ucha słowo winny. Przyspieszył. Zapomniał, że z tego miejsca nie było ucieczki. Nagle zatrzymał się, coś zamajaczyło przed nim. I, chociaż wytężał wzrok, postać, którą widział i, jak miał nadzieję, była istotą ludzką, wydawała mu się rozmyta. Kiedy jednak zaczęła przybierać bardziej wyraziste kształty, jęknął przerażony.

- Stiles... - szepnął nieświadomie wyciągając rękę w jego stronę. Racjonalna część jego umysłu wiedziała, że to tylko iluzja, urzeczywistnienie jego pragnień, a jednak nie był już tego pewien. Nie potrafił chłodno i z dystansem ocenić własnej psychiki.

Postać zaczęła zbliżać się w jego stronę, a on cofać. Wiedział, że pozwolenie, by go dotknęła ,przeniknęła przez niego, oznaczałoby koniec.   

Wszelkie, ostatnie bariery runą, a on utonie we własnym szaleństwie.

***

Szeryf z natury nie był człowiekiem lękliwym, ale pojawienie się w lofcie Dereka, kosztowało go wiele samozaparcia. Rozmawiał ze wszystkimi członkami watahy, chcąc wiedzieć, na co ma się przygotować, ale żadna rozmowa świata nie była w stanie oddać tego, co zobaczył. Pomieszczenie, do którego wszedł, umierało. Jedyną żyjącą istotą w nim był jego wnuk.

Chłopiec leżał w łóżeczku, cichy i spokojny. Nie spał. Wymachiwał małymi rączkami i nóżkami, obserwując dużymi oczami karuzelę z pluszowymi zabawkami, którą Isaac zamontował nad jego łóżeczkiem tydzień, a może dwa temu. Mężczyzna chciał uśmiechnąć się ciepło, ale nie potrafił. Nie był w stanie pozbyć się przerażającego wrażenia, że to właśnie ta mała istota wysysała z tego miejsca życie. W pomieszczeniu było zimo, ale ona zdawała się nie czuć chłodu, całą swoją osobą skupiona na obracanych przez wiatr/ruch powietrza słoneczkach i księżycach. Potrząsnął głową. To było głupie. Dzieci nie wysysają szczęścia, nie pożywiają się cierpieniem innych. Są niewinne, ciepłe i bezbronne. A jednak, jego niepokój narastał. Czuł się dziwnie przygnieciony świadomością, że już na samym starcie, to życie musiało odebrać inne życie. I, że niechybnie, nieświadomie, zabiera kolejne, może więcej niż jedno.

Szeryf westchnął cicho, wycofując się z pokoju, a potem z samego loftu. Już przy samochodzie zdał sobie sprawę, że chciał wziąć chłopca na ręce i przytulić. Następnym, następnym razem na pewno będzie o tym pamiętał.

Następnym razem.

***

Szaleństwo toczyło się w jego żyłach jak tojad. Trucizna, która z taką łatwością mogła go zabić, była myślą o wybawieniu i niejednokrotnie zastanawiał się nad jej użyciem. Był jednak na