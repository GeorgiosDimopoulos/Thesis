. Risparmiatemi la vostra vista, le vostre assurde pretese. Che io non debba vedervi più. Se sarete fortunati dimenticheremo persino che siete esistiti.»

Per tutto il tempo Tristan era rimasto assorto sul viso del proprio signore, sporgendosi oltre le loro figure allacciate nel rituale, i sensi all’erta e concentrati su Elijah, in attesa di avvertirne, con il fine udito di vampiro, il respiro.Klaus e Freya avevano unito le mani sopra la bara, mentre il ciondolo azzurro oscillava. Il contatto tra i fratelli gli era sembrato una rete che imbrigliasse e guidasse l’anima di Elijah, una fine, preziosa ragnatela che sembrava fragile, ma che nessuno poteva lacerare.Ma, per la prima volta dopo un millennio, e per tutto il tempo del rituale, Tristan non si era sentito escluso.Intendiamoci, non aveva mai voluto essere uno di loro. Uno di quei rozzi animali, di quei selvaggi dai volti sensuali. Scesi sulla sua Marsiglia per depredarla della vitalità e della bellezza. Ma li aveva invidiati. Aveva desiderato la forza che li rendeva così liberi. La possibilità di ergersi come giganti, come dei, sulla vita e sulla morte.Aveva invidiato, pazzo di gelosia, la tenerezza e la devozione che Elijah aveva per tutti loro. Ma non sapeva perché.Li aveva invidiati tutti, ma ne aveva desiderato uno solo. Lo aveva voluto con la prepotenza con cui esigeva ogni altra cosa, nel regno che era suo.Ma forse non lo aveva capito fino in fondo, come lo capiva ora. Aveva soffermato i pensieri sulla potenza del legame familiare, più che sulla sua dolcezza.Per mille anni si era ripetuto che del loro patetico attaccamento reciproco non gli importava nulla. Che lo irritavano e lo annoiavano.

Poi li aveva frequentati davvero, nel periodo in cui si erano impegnati per liberare Klaus.Aveva sfiorato i sorrisi, i piccoli gesti gentili che si scambiavano, con lo sguardo obliquo e sfuggente di chi non vuole mostrare interesse.Ed era tornato nel letto di Elijah, ritrovando il suo sapore, i suoi morsi, l’odore della sua pelle.E scoprendone la tenerezza scontrosa, gli abbracci tenaci, certi slanci improvvisi che avevano fatto vacillare secoli di equivoci e di bugie.Dunque, come forse aveva sempre saputo, Elijah Mikaelson era capace di affetto al di fuori della stretta cerchia familiare.Una manciata di giorni erano stati abbastanza per fargli rimpiangere secoli di lontananza.Quell’uomo impossibile era molto probabilmente capace di amore.Ecco cosa tormentava Tristan da allora. Non voleva i Mikaelson nella sua vita. Ne voleva uno solo. E da quello accettava anche le briciole, anche i rari, sorprendenti momenti sentimentali.Ma in quella lunga notte, mentre fratello e sorella con le braccia tese e intrecciate evocavano lo spirito di Elijah affinché tornasse nel corpo senza vita che gli apparteneva, Tristan aveva avvertito un altro legame, più forte, più intenso, che con sorpresa lo riconsegnava a una vera, nuova libertà. Una che non conosceva.Quel legame andava al di là di qualunque sangue, di quello che condividevano i fratelli, di quello con cui il creatore aveva trasformato la propria creatura.Era antico e nuovo, e univa l’uomo in quella bara con il piccolo Conte pallido, che per non precipitarsi su di lui affondava le unghie nella propria stessa carne, le mani strette al ferro del candelabro da cui pendeva il ciondolo.

I vampiri Mikaelson, legati in un nodo di sangue unico e assoluto, e i due amanti, i due che si erano scelti, erano le fonti del potere che in quel momento saturava la stanza. Permettendo all’incantesimo di avere luogo.Tristan non era più geloso, non nel modo disperato che provava prima, e quando aveva incontrato gli occhi spalancati di Klaus, il suo terrore di bambino perseguitato dal proprio padre, il suo sguardo era stato insieme di complicità e di sfida.Ma non potendo dire “quell’uomo, Elijah, mi appartiene”, poiché come i presenti gli avevano ricordato “non ne aveva il diritto”, aveva rivendicato l’unica ragione per cui era stato ammesso al suo capezzale: “Io però sono suo”.Quello nessuno avrebbe potuto discuterlo. Nemmeno Klaus.L’ibrido per un istante aveva ricambiato il suo sguardo.Un diritto di nascita e un’antica passione proibita avevano incrociato le spade sulla bara di Elijah Mikaelson.


*


Come aveva potuto? Aveva cercato la sorella in ogni angolo del mondo, aveva setacciato New Orleans da capo a fondo, con Elijah, poi da solo, prima di partire… Aveva rischiato più volte la vita, scontrandosi con streghe e vampiri alleati a Marcel… Per scoprire ora che la sua luce, la sua gemella nell’anima, era sempre stata lì, a due passi dal luogo dov’erano ora. Murata viva dietro una parete del palazzo dei Mikaelson.«Aurora!» gridava nel buio. Come quando era sepolto in fondo all’oceano.

E poi la sentì. Raspava come un piccolo gatto contro la parete friabile. «Tristan?» rispose con voce argentina.Il Conte sferrò un pugno violento al muro del grande salone, che nel frattempo aveva raggiunto. Lo spettacolo che si presentò era imprevisto e terribile.In uno spazio angusto e maleodorante sedevano Rebekah e … Aurora.Quest’ultima era pallida e scarmigliata,