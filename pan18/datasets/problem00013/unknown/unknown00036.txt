Snape'a razem wzięte. Białe i przestronne; bardziej jak cholerne mieszkanie niż sypialnia.

- Kurczę, Syriuszu, myślałem, że mówiłeś, iż to nic wielkiego - mówię z szeroko otwartymi oczami, rozglądając się po miejscu, które będę teraz uważał za dom.

- Chyba trochę przesadziłem w listach - żartuje, wchodząc za mną i klepiąc mnie po plecach.

- Tutaj dorastałeś?

Śmieje się.

- Zdefiniuj dorastanie. Ale tak, to był mój pokój. - Wzdycha nostalgicznie. - Oczywiście zmienił się trochę. Jest czyściej. Nasz skrzat domowy dostawał nerwowych tików, za każdym razem, kiedy miał go posprzątać. W końcu rodzice ulitowali się nad biednym stworzeniem i kazali mi sprzątać. To mi coś przypomniało… Kiedy moja mama przyjedzie tutaj latem, nie zapomnij jej powiedzieć, jak dobrą gosposią jestem. Martwiła się trochę, że zniszczę to miejsce.

Krzywię się wewnętrznie na myśl o spędzeniu tutaj całych ferii. Nie będę o tym myślał. Teraz muszę przetrwać tylko następne trzy tygodnie. Lub może skoncentruję się na przeżyciu tego dnia.

Jestem onieśmielony w każdym znaczeniu tego słowa. Przez wszystko. Cały dom jest przesadnie wielki. Wydaje mi się, że każdy Gryfon zapłaciłby za wizytę w tym wielkim pomieszczeniu, gdzie zmieściliby się wszyscy Ślizgoni. Jeden Ślizgon. Głowa Slytherinu.

Mój wzrok przyciągają cztery plakaty wiszące w rogu pokoju. Biała, zwyczajna kurtyna zasłania łóżko; jego ramy są kasztanowe. Jest zbliżone wielkością do łóżka Severusa. Łóżka, z którego zostałem wykopany we wczesnych rannych godzinach, przez co znalazłem się tutaj. Sam. Bez niego.

- Więc jak ci się podoba? Nie tak źle jak na więźnia, nie?

-Więźnia? - prycham. - Czuje się jak w jednym z tych fantazyjnych hoteli, gdzie płacisz trzysta funtów za noc. Jest… wielki - odsłonięty. - Nie wiem, co jeszcze mógłbym powiedzieć. To… - nie są lochy.

- To dom, Harry.

Zamykam usta, mając nadzieję, że gości na nich pełen podniecenia uśmiech, a nie panika. To nie jest. Dom. Nie wygląda, nie pachnie, nie czuję się tutaj jak w domu. Jest za cholernie duży, zbyt okropnie jasny i za kurewsko ciepły.

- Chodź. Pokażę ci moje komnaty i zjemy coś. Obawiam się, że nie potrafię gotować, ale Lunatyk… dla ciebie profesor Lunatyk… obiecał wpaść później i pomóc.

Podążam za Syriuszem w milczeniu z szeroko otwartymi oczami, oglądając cały dom. Wszystko - zaczynając od kominka podłączonego do Fiuu aż do łazienki - jest wielkie. Absurd, szczególnie biorąc pod uwagę fakt, iż Black mieszka tutaj sam przez prawie cały rok; jego rodzice w Ameryce, ja w Hogwarcie. Nie mogę pojąć, dlaczego ktoś potrzebuje tyle wolnej przestrzeni. Staram się wyobrazić sobie wygląd domu z zewnątrz, lecz zapewne wygląda jak mugolski, zwyczajny dom. Kiedy dotarliśmy już do kuchni, miałem wrażenie, że przeszedłem z dziesięć mil i odwiedziłem cztery kraje.

Siadam przy małym, okrągłym stole, szczęśliwy, że nareszcie znalazłem coś ludzkich rozmiarów. Syriusz stawia przede mną talerz kanapek, zajmując miejsce naprzeciwko. Wyciągnąwszy różdżkę, przywołuje ze spiżarni dwie butelki piwa kremowego. Na chwilę przestaję się dąsać, uświadamiając sobie jak zadowolony musi być, jedynie tutaj siedząc, jedząc i pijąc jak normalna osoba. Mieć różdżkę i używać jej jak chce. Bycie tutaj jest dla mnie straszne; nie potrafię sobie wyobrazić ogromu jego uczuć.

- Wszystko w porządku? - pyta.

Potakuję, biorąc łyk napoju. Zapomniałem już, jak dobrze smakuje. Jak ciepło rozchodzi się po całym ciele, aż czujesz, jakbyś wypił płynny żar w środku zimy. Wydaje mi się, że Severus mógłby używać tego w lochach. Zastanawiam się, czy kiedykolwiek pił ten rodzaj piwa.

- Musi być fajnie mieć z powrotem różdżkę i wszystko - mówię, świadomie zmieniając tor biegu moich myśli.

- Na początku było strasznie, jednak dużo rzeczy do mnie wróciło. - Uśmiecha się, ale zauważam, że jego oczy mają ten nawiedzony wyraz, jaki towarzyszył im, gdy był uciekinierem. - To było frustrujące. Nie potrafiłem przypomnieć sobie najprostszych zaklęć. Pamiętałem te bardziej skomplikowane, lecz… Lumos - mówi drętwo, nim potrząsa głową i zaczyna się śmiać. - W każdym bądź razie dziura w mojej pamięci powoli się zasklepia. - Oczy Syriusza nadal są puste, mimo jego entuzjazmu.

Czuję silną potrzebę natychmiastowej zmiany tematu.

- W listach wspominałeś, że masz jakieś rzeczy moich rodziców?

Potakuje, przeżuwając.

- Jest kilka pudeł w twoim pokoju. Nie zaglądałem do nich jeszcze. Pomyślałem, że powinieneś zrobić to pierwszy.

Uśmiecham się i gryzę kanapkę; wszystko po to, by móc być cicho. To nie jest ten rodzaj ciszy, jakiej doświadczałem z Severusem. To ten rodzaj, który musi być zapełniony przez coś, ale nie mam pojęcia co powiedzieć. A on jeszcze mniej.

- Remus wspominał, że jesteś najlepszy w Obronie?

- Ta. Przypuszczam, że mam trochę więcej ćwiczeń praktycznych niż reszta - mówię lekko. Uderza we mnie jak to mogło zostać przyjęte i że Voldemort nie jest tematem, który powinno podnosić się podczas miłego lunchu. - Mówię o… Z tymi ekstra lekcjami, jakie mam z… - Kolejny temat do omijania.

- Snapem - kończy, przeciągając słowo.

- Tak.

Cisza. Gryząca, niekomfortowa cisza. Jestem tutaj dwie godziny i już nie mamy o czym rozmawiać.

- Wiesz,