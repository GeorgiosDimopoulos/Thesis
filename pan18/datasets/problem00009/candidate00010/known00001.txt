non era stata nemmeno in grado di comprendere. Ma quella sera, nell’intimità della propria regale stanza, avvolta in una camicia da notte bordata di pelliccia e dal calore quasi eccessivo del fuoco nel caminetto, non riusciva a togliersi dalla testa la scena a cui era stata costretta a presenziare per quasi tutta la mattina.C’era una piccola parte di lei – quella parte che ricordava ancora che cosa voleva dire essere Sansa Stark, la figlia maggiore di Lord Eddard, e non Sansa Stark, Regina degli Andali e dei Primi Uomini – che ancora attendeva il lieto fine della propria storia, come se la sua strada fino a quella stanza non fosse stata altro che una grande ballata piena di dolori e sofferenze, ma con un felice finale e gioie future.E invece la Sansa plasmata da Ditocorto, quella dagli occhi immoti e dalla grazia innata, sentiva dentro di sé la mancata realizzazione di una vendetta da lungo tempo bramata e al tempo una malinconia difficile da spiegare.«La mia Regina è pensierosa, questa notte.»L’aveva udito entrare: non era tanto sciocca da dimenticarsi di tenere le orecchie aperte e i sensi vigili. Ma ormai conosceva così tanto bene il suono dei passi di Petyr che non si era disturbata a voltarsi per essere certa che fosse stato proprio lui a varcare la sua soglia.Ma dopotutto, lui era l’unico ad avere completo e sicuro accesso alle sue stanze senza alcuna necessità di essere annunciato.«Non sei felice del nuovo appellativo che oggi ti sei guadagnata?» proseguì lui, per nulla impensierito dal suo silenzio.Sansa si strinse le mani lungo gli avambracci e continuò ad osservare la coltre bianca all’esterno, vagamente illuminata dalle luci della città: «Quale appellativo?»«Sansa la Magnanima, o la Benefattrice... devi solo dirmi quale dei due preferisci e da oggi in poi sarai ricordata con questo nome.»La giovane Regina non rispose. C’era stato un momento, un lungo, esaltante momento, in cui aveva immaginato di scendere da quel trono di ferro, sollevarsi con grazia le gonne, recuperare il coltello che teneva sempre tra le pieghe dell’abito e piantarlo nell’occhio dello Sterminatore di Re. Aveva fantasticato la scena sin nei minimi particolari, anche quelli più raccapriccianti, ma alla fine, come etichetta imponeva, aveva posato il mento sulla mano e, con disprezzo, li aveva lasciati liberi. Tutti e due.Liberi di salpare per Tarth, sposarsi, avere un branco di figli e lasciarsi alle spalle questo mondo distrutto, pensò, divisa tra il disgusto e il rimpianto.Se ne rese pienamente conto in quel momento: lei si era risollevata dalla polvere per scalare la montagna e raggiungerne la vetta, e una volta arrivata lassù, pur respirando a fatica, si era aggrappata a quel cucuzzolo con le unghie e con i denti, come un lupo di montagna rimasto privo del proprio branco; Jaime Lannister invece era scivolato giù da quella montagna, rotolando nel fango e nel sangue, perdendo pezzi lungo il cammino, fino a schiantarsi ai suoi piedi, sconfitto.Lei aveva vinto, aveva vinto su tutti coloro che avevano sterminato la sua famiglia, distrutto i suoi sogni, giocato con i suoi sentimenti e la sua persona, eppure, apparentemente, il lieto fine spettava a Jaime Lannister.Povero, invecchiato, ferito, spezzato e più vivo di quanto lei sarebbe mai stata da quel giorno in avanti.Si chiese distrattamente se, nella sua vita, ci sarebbe mai stato qualcuno disposto a farsi uccidere per lei. Se nella sua piccola, sciocca esistenza di Regina dei Sette Regni, qualcuno l’avrebbe amata a tal punto da rischiare tutto, reputazione, onori, titoli, ricchezze e vita, per lei.Percepì le dita di Petyr sui propri fianchi e la sua bocca ruvida che si posava su quel lembo di pelle tra il collo e la spalla lasciato scoperto dalla camicia da notte e capì subito che, no, non ci sarebbe mai stato nessuno come Brienne di Tarth nella sua vita.«Tu dici di amarmi» disse Sansa con freddezza, senza tuttavia scostarsi da quel contatto di cui sapeva di aver bisogno. «Dici di amare la tua Regina più di qualsiasi cosa al mondo, più di quanto hai amato mia madre.»«Ed è la pura verità, Vostra Maestà» rispose Petyr, calcando sulle ultime due parole, il respiro caldo che lei si infrangeva sulla sua pelle. «Dunque perché i tuoi occhi non mi guardano mai come quelli di Jaime Lannister hanno guardato oggi la sua donna guerriera?»Ditocorto ridacchiò, serrando la presa su di lei: «Ah, Sansa, vuoi forse che ti guardi come un cane mezzo morto di sete fissa una ciotola piena d’acqua putrida?»Finalmente lei si voltò, fronteggiandolo, ma senza rifuggire al suo abbraccio, cercando i suoi occhi beffardi e familiari. «È così che definiresti il sentimento che li lega?»Per tutta risposta Ditocorto la baciò e lei lo lasciò fare, accogliendo la sua irruenza così come si accoglie qualcosa di noto e conosciuto, disprezzandosi, stringendosi a lui.«L’amore porta alla rovina, mia dolce Regina. È la prima lezione che abbiamo imparato, ricordi?»Sansa ricordava, con incredibile chiarezza ricordava quando aveva deciso di bandire per sempre dal proprio cuore il sogno di essere amata davvero da qualcuno: l’amore