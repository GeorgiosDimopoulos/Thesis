arrivo nello studio e Harry aveva capito subito che né Malfoy né Piton avevano la più pallida idea di come comportarsi con loro. Il professore si guardava bene dall'avvicinarsi ai neonati, guardandoli come se fossero degli strani animaletti, portatori sani di qualche schifosissima malattia contagiosa, mentre il Serpeverde sembrava tenere in mano un qualche oggetto di cristallo pronto a esplodere in qualsiasi momento, invece che un bambino.Un bambino che, tra l'altro, si muoveva e si sbracciava come un ossesso, nel tentativo di raggiungere il fratello. Alla fine, Harry fu costretto a prendere in braccio anche lui, per evitare che Malfoy se lo lasciasse sfuggire di mano. Ci volle un po' per sistemarli in una presa sicura, e ci riuscì solo grazie all'aiuto della professoressa McGranitt.Subito dopo che Harry ebbe preso in braccio anche il secondo gemello la porta dello studio si aprì e i presenti si girarono di scatto, convinti di vedere il Preside. Al suo posto, invece, arrivò l'insegnante di Trasfigurazione che, a giudicare dalla vestaglia e dalla cuffia da notte che indossava, era evidentemente stata buttata giù dal letto, e senza troppe cerimonie.La McGranitt aprì la bocca per dire qualcosa, ma la vista di Harry Potter che teneva in braccio due neonati la lasciò all'improvviso senza parole e come congelata sul posto. Si riscosse solo quando notò le evidenti difficoltà del suo allievo preferito e, sempre in silenzio, si avvicinò a lui e lo aiutò a sistemarsi meglio i bambini in grembo.I due piccoli non sembravano affatto soddisfatti di essere toccati da qualcuno che non conoscevano, e decisero di renderlo noto a tutti intonando un duetto di pianti e strepiti. Con gran sorpresa dei presenti, però, si calmarono non appena la McGranitt si allontanò e Harry prese a muoversi, quel tanto che era disposto a rischiare senza temere di farli cadere, iniziando a cullarli.A quel punto, finalmente, Silente li raggiunse. In tempo per vedere i due pargoli che si assopivano beati sul petto di Harry."Ci è voluto un po' più tempo del previsto per convincere Rufus che era ora di tornare a casa" spiegò, andando a sedersi sulla sua poltrona. "Comunque, per il momento i bambini resteranno qui.""Albus, si può sapere cosa sta succedendo?" chiese la McGranitt, chiaramente preoccupata."Credo che prima sia opportuno fare le dovute presentazioni. Draco, vuoi pensarci tu?" lo incoraggiò Silente.Malfoy deglutì e lanciò uno sguardo perso a Piton, prima di girarsi verso i gemelli e fissarli, come se non credesse a quello che stava per dire."Loro sono Orion e Aries Malfoy. I miei fratelli" sussurrò.La McGranitt iniziò a boccheggiare e a girare la testa come alla ricerca di una smentita da parte di uno qualunque dei presento. Piton si limitò, molto più elegantemente, a sgranare gli occhi e a lasciarsi cadere sulla sedia che Silente aveva evocato giusto dietro di lui."Albus, questo è... che cosa vuol dire? Come è possibile?""Temo di non avere delle risposte, Minerva. Forse, però, Severus e Draco possono aiutarci a capire. Voi sapevate della loro esistenza?" li interrogò Silente, ma i due scossero la testa. "In questo caso," proseguì il Preside con un sospiro "dobbiamo aspettare che Lady Malfoy si riprenda per avere delle spiegazioni.""Cosa dovremmo fare, adesso?" insistette la McGranitt."Mi pare ovvio, Minerva, che dovremmo organizzarci per rendere piacevole la permanenza a Hogwarts di questi due angioletti e, a questo proposito, ho già un piano.""Un piano" ripeté la professoressa, sedendosi sulla poltrona che le era stata destinata come se, all'improvviso, fosse immensamente stanca."Esatto, un piano! Harry, tu aiuterai Draco con i bambini" stabilì."Cosa?" quattro voci diverse si levarono esterrefatte, mentre quattro paia di occhi fissavano Silente come se fosse impazzito di colpo."Preside, non vedo la necessità di coinvolgere Potter in questa faccenda" obiettò Piton, che era stato il primo a riprendersi dalla sorpresa."Albus, davvero, è già assurdo pensare che il povero Draco possa occuparsi di due bambini così piccoli," gli diede manforte la McGranitt, senza notare la smorfia offesa di Malfoy "ma Harry, con tutti i problemi che ha già..." continuò la professoressa che, concentrata com'era sul Preside, non si accorse che alla smorfia di Draco, che dopo le sue ultime parole si era notevolmente accentuata, si era aggiunta anche quella di Harry. "E poi, sinceramente, Harry non ha la più pallida idea di come ci si prende cura di un bambino, figuriamoci di due" concluse la strega.A questo punto Silente sorrise pacifico, notando divertito che l'espressione di Malfoy, in quel momento, era compiaciuta proprio come quella di Severus, di sicuro per l'evidente mancanza di fiducia in Potter da parte della sua Capocasa, mentre quella di Harry era a dir poco oltraggiata, per lo stesso motivo."Minerva, temo che ben pochi qui a Hogwarts sappiano come prendersi cura di un bambino, tantomeno di due. Mi pare, tuttavia, che i gemelli siano più che soddisfatti di Harry e della sua capacità di accudirli" la contraddisse Silente, fin troppo rilassato, indicandole con un cenno della mano i bambini che dormivano felici e contenti tra