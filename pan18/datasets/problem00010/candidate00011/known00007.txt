che mai direi." Prese il suo bicchiere, mostrando al dottore che era vuoto.

"Ohhhh," disse Bones, colto dall'illuminazione. Si guardò intorno e chiamò il cameriere automatico. "Un altro giro," disse al robot dalle braccia multiple.

"Non per me," disse Kirk in fretta. "Ho il turno alfa."

"Devo declinare anch'io," aggiunse Spock.

"Sì," rispose McCoy asciutto. "Non sia mai che lei ne beva troppo di quel tè, vero? Altrimenti rischierebbe di ritrovarsi nudo, appeso al lampadario a maltrattare un paio di strofe di 'Dolce Adelina'." Si rivolse di nuovo al robot. "Solo a me e a lui, allora," e mise un paio di crediti sul vassoio di pagamento del cameriere.

Spock si irrigidì. "Come lei ben sa," informò con freddezza il dottore, "il tè che ho assunto stasera è completamente privo di ingredienti intossicanti. Perciò le possibilità che io, come lei ha detto, mi appenda nudo al lampadario sono…"

"Praticamente zero," lo interruppe McCoy. "Lo so, lo so. E si lasci dire che penso sia un dannatissimo peccato."

Spock aprì la bocca per replicare, ma Kirk lo interruppe. "Signori," li rimproverò. "Non stiamo dimenticando il nostro gioco?"

"Già," disse McCoy, per una volta desideroso di lasciar cadere una discussione. Studiò Kirk. "Devo ammettere che credo tu abbia già vinto il tuo turno. Onestamente non riesco ad immaginare per te nulla di più improbabile da dire oltre che non vuoi più essere il capitano dell'Enterprise." Sollevò le sopracciglia. "Scotty?"

L'ingegnere scosse la testa. "Seee. Il giorno che sentirò 'sta cosa dal capitano, saprò che l'universo s'è ribaltato."

"Vero," concordò velocemente Spock, intimamente sollevato del fatto che non sarebbe stato costretto ad inventarsi qualche frase oltraggiosa per Kirk.

"Bene, allora facciamo che tocca a me?" disse McCoy. "Scotty - lei mi conosce piuttosto bene. Cominci lei."

"Seee," rispose meditabondo l'ingegnere, e per un momento studiò i suoi amici. "Spari prima e chieda dopo," disse alla fine, "e non si preoccupi di quante vite andranno perse."

Kirk annuì. "Ben fatto," disse allo scozzese. "Nemmeno riesco ad immaginare che Bones dica una cosa cosa del genere, qualsiasi possa essere la circostanza." Pensò per qualche istante. "Che ne dite di questa?" Ghignò maliziosamente al dottore. "Non ho alcuna opinione al riguardo."

Scott sbuffò, e persino Spock si lasciò andare ad un piccolo accenno di sorriso. "Altamente improbabile," disse il Vulcan in modo pungente.

McCoy scosse mestamente la testa. "Muoio dalla voglia di sentire cos'avrà da dire lei," disse a Spock con la voce che grondava sarcasmo. "Però ho la sensazione che mi pentirò di aver iniziato questo gioco." Sollevò il suo nuovo drink e ne prese un sorso tentando di farsi coraggio. "Be', vada avanti - è meglio farla finita."

Spock lo guardò con faccia impassibile. "Spock ha sempre ragione," disse mitemente.

Tutti e tre gli umani scoppiarono a ridere colpendo ripetutamente il tavolo, persino McCoy, che  si trovava in difficoltà tentando di non sputare il sorso di drink che aveva in bocca.

"Spock vince ancora," disse Kirk agli altri quando fu finalmente in grado di parlare di nuovo.

"Niente da ridire," fu d'accordo Scotty.

"Hmmph," mugugnò burbero McCoy.

Kirk gli sorrise. "Ammettilo," lo blandì. "Nemmeno tu potresti trovare qualcosa di più improbabile di questo."

McCoy si morse un labbro e si mise a fissare il tavolo, combattuto tra lo scoppiare a ridere e l'accigliarsi. Alla fine alzò lo sguardo con un luccichio pericoloso negli occhi. "Sapete," disse lentamente, "non ci riesco. Onestamente non mi viene in mente nulla di più oltraggioso che dire che Spock ha sempre ragione."

Le sopracciglia di Spock sparirono sotto la frangia; Scotty e Kirk si sciolsero di nuovo in risate. Quando il caos si attenuò, Scotty chiese, "Ed il signor Spock? Che non direbbe mai?"

I tre umani si volsero verso il Vulcan per fissarlo pensierosi. Spock scoprì che improvvisamente doveva lottare contro un illogico impulso di dimenarsi; li fissò di rimando con aria impassibile cercando di nascondere il suo disagio.

"Questa è abbastanza facile," disse McCoy. "Il dottor McCoy ha sempre ragione."

Kirk rise piano. "Copione," lo accusò con gentilezza. "E lei, Scotty?"

Il signor Scott guardò il Vulcan con un luccichio negli occhi. "È troppo facile," si vantò. "Sarebbe qualcosa tipo 'Non me ne frega un cazzo della logica - facciamo solo quello che fa stare bene.'"

Kirk scoppiò a ridere, risata che si spense immediatamente sotto il calmo sguardo di biasimo di Spock. "Scusi," mormorò, stringendosi nelle spalle in segno di scusa. "È solo che c'è qualcosa nell'idea che lei possa usare l'espressione 'non me ne frega un cazzo' che mi risulta difficile da accettare." Sorrise con affetto al Vulcan, con gli occhi che ancora gli brillavano per il divertimento.

"Cosa ne pensi, Jim?" chiese McCoy