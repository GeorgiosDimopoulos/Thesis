fuori.”

 

 

 

 

§§§§§

 

 

 

 

Non provare a dirmi che sono troppo giovane!

Non osare dirmi di nuovo che dovrei aspettare, pensarci, riflettere, capire che cosa voglio veramente!

Ho fatto tutto quello che volevi... ho aspettato di diventare maggiorenne, mi sono diplomata, sono uscita con un sacco di ragazzi! Maledizione, sono uscita con così tanti ragazzi, e andavo così d'accordo con tutti quanti, che a scuola si sono messi a chiamarmi “Little Black Dress”! Sono uscita con prefetti, capocasa, capitani di Quidditch e campioni di scacchi, perfino con Rolf quando sono venuti a trovarci dalla Bulgaria!

È colpa mia se esauriscono gli argomenti di conversazione nel giro di un pomeriggio?

È colpa mia se quando li confronto a te semplicemente spariscono?

E non osare, non osare dirmi che sei troppo vecchio! Sei un mago, dannazione, non hai ancora un solo capello bianco, e non cercare di imbrogliarmi adesso, perché se ne avessi anche solo uno io lo saprei! Potresti tranquillamente vivere almeno un altro centinaio di anni! Madama Marchbanks è morta solo sei mesi fa, ed era praticamente vecchia quanto la Torre di Londra!

E non osare, non osare, non osare dirmi che non ti piaccio in quel modo! Non ti ci azzardare perché lo so, lo so, capisci? Lo so quanto fatichi a trattenerti, lo so da quando ho compiuto quattordici anni! Lo so che gusti hai! Non ho mai detto niente delle tue visite ai bordelli in Knocturn Alley, mi andava bene finché non ho scoperto chi sceglievi ogni volta! Ragazze con i capelli rossi!

 

In nome dei diecimila inferni, Severus, se hai bisogno di una svuotacoglioni che le assomigli, usa me!

 

Usami... prendimi... tienimi...

 

 

 

 

A dieci anni ha visto la prima cotta di suo fratello infrangersi (solo in parte, solo per un po', solo in apparenza) contro la persistenza della prima e tardiva cotta del suo amore.

 

A dodici, ha trovato un pettirosso morto sul davanzale della sua finestra.

 

A sedici, quando la stavi addestrando, è incappata nell'ampolla di ricordi sbagliata – un giovane uomo che urla come se il cuore gli si strappasse dal petto, davanti alle rovine di una casa.

 

E ora questo.

 

E la sola cosa che non sei mai stato capace di affrontare, da quando hai memoria, è guardarla piangere.

 

 

Un tuono scuote le fondamenta di Londra.

“Tuo padre finirà al San Mungo con un infarto multiplo, te ne rendi conto?”

 

“Mio padre nasconde più sorprese di quanto tu creda. Riderà così forte da scacciare tutti i mollicci d'Irlanda.”

 

 

 

 

§§§§§

 

 

 

Dodici anni dopo.

 

 

La città, nei secoli e nei decenni, ha visto passare di tutto: punk, dark, metal, dandy, hippies, yuppies, vestiti antinebbia degli anni '70, elfi tolkieniani, cavalieri Jedi in missione di reclutamento dalla California, frati francescani che raccolgono offerte cantando i salmi accanto alle fermate degli autobus, emo, gothic lolite simili a torte nuziali alla liquerizia, sweet lolite con la sottana dipinta come la giostra di Mary Poppins, minigonne alla Mary Quant, maxigonne neovittoriane, cyberpunk, minimal-zen-esistenzialisti, steam-diesel-clockpunk (il vecchio serial televisivo di Tim Burton sui romanzi di Verne diede nuovo impulso a quella che era sempre stata una follia per pochi intimi).

 

Le sciarpe alla Doctor Who continuano a venir sferruzzate, davanti a gente infagottata in dieci strati di abiti a brandelli non sai mai se ti trovi di fronte ad un barbone autentico o all'ennesima rivisitazione di Neverwhere, e gli scout vanno tuttora in giro con i pantaloni corti anche in inverno.

 

E nonostante gli sforzi degli stilisti per spingere il pubblico a svuotare gli armadi ogni sei mesi, sembra ogni anno di più che tutto vada di moda contemporaneamente.

 

Perché formalizzarsi, quindi, per l'allegra confusione che invade King's Cross con bauli, roboni e piumosi serragli addormentati nelle gabbie?

 

Un uomo dall'età indefinibile (sempre così, con questi tipi segaligni) e una graziosa, giovane donna dai lunghi capelli rosso scuro si muovono con scioltezza tra la folla, salutando, notando, avvistando, sorvegliando –

– le gemelle dalla carnagione scura con l'aria tra il malinconico e l'entusiasta tipica del settimo anno – Fenella e Gloriana, Fanny e Glory, e non c'è bisogno di capelli rossi o lentiggini per riconoscere la follia dei Prewett e l'allegria dei Weasley, sotto la pelle di nonna Angelina e nonno Blaise –

– l'ondata dei cugini d'argento, un po' Weasley e Veela e un po' "semplicemente" Lovegood e Scamandro –

– Lyra Malfoy che ghigna con la sua spilla da prefetto – il fratello maggiore, Orion, si è diplomato pochi mesi fa –

– Barbie "Barberry, non Barbara!", Thistle, Rowan, "Poison" Ivy, Holly, Heather, Callia l'ardente, "Deadly" Nightshade, Danadl, Oleander, Elorri, le ragazze Greengrass decise ormai da tre generazioni a passare il cognome alle figlie –

– Augustus Nott che esibisce entusiasta la sua nuova scopa –

– una decenne Dorea che strepita, impaziente di dover aspettare l'anno prossimo –

– un seienne dai capelli perennemente spettinati che corre in giro per mostrare a tutti il suo minidrago da compagnia – Charlus,