'idea di lasciarti qui! Dammi un attimo per pensare, troverò una soluzione.”







Belle appoggiò la fronte al freddo muro di pietra per riflettere, ma anche per sentirsi più vicina a Rumplestiltskin.







"Ti amo,” sussurrò lui dopo qualche secondo di silenzio. 







"Ti amo anch'io e ti prometto che ti tirerò fuori di qui." Lo disse con convinzione, perché il Vero Amore non poteva essere sconfitto, era la magia più potente del mondo e… ma certo! Perché non ci aveva pensato prima? Si girò verso i suoi compagni.







"Regina, usa la magia per riportare gli altri al sicuro."







Si levò un coro di proteste.







"Statemi bene a sentire, tutti quanti. Ho un piano, ma voglio essere sicura di non mettere in pericolo nessuno di voi. Se tutto va per il meglio, avremo bisogno solo di Regina per uscire da qui. Se qualcosa va storto e io muoio, lei potrà scappare più velocemente se non dovrà trasportare anche voi."







"Ma è mio padre! Non puoi chiedermi di andarmene e lasciarti qui a rischiare da sola."







"Stammi bene a sentire, Bae, tuo padre non si perdonerebbe mai se ti facesse del male; per il bene di entrambi, devi andartene.”







Robin intervenne. "Siete sicure di poter gestire la situazione da sole?"







"Sta tranquillo, torneremo prima che possiate rendervene conto." Fu Regina a rispondere, sorridendo incoraggiante, e Belle fu stranamente felice per lei e grata per l'aiuto che le stava dando. La donna continuò, prendendo in mano la situazione.







"Bene, direi che abbiamo perso anche troppo tempo. Siete pronti?" Un lieve mormorio d'assenso, un ultimo scambio di sguardi, e poi i quattro scomparvero in una nube viola.







"Regina, allontanati. Se qualcosa va storto e Rumple mi uccide, non perdere tempo e scappa."







"Sta attenta."







"Rumple…"







"Belle…"







"Rimuovi l'incantesimo, così potrò aprire la porta."







"Ti prego, ascoltami…"







"No, tu devi ascoltarmi, mi avevi promesso che l'avresti fatto! Ho un'idea, devi solo fidarti di me. So cosa significa vivere senza di te e non voglio più provare nulla del genere."







"Nemmeno io. Mi fido di te e annullo il sortilegio ma, per favore, stai attenta.”







Con un rapido gesto della mano, Rumplestiltskin rimosse la protezione magica sulla porta. Belle inserì la chiave nella toppa e girò. Non doveva avere paura. Prese un gran respiro e aprì. Ebbe una breve visione di Rumplestiltskin, di nuovo con l'aspetto dell'Oscuro, poi gli gettò le braccia al collo e premette le labbra sulle sue. Non fu facile, perché nell'istante stesso in cui lui l'aveva vista il suo braccio era scattato in avanti, contro la volontà del padrone, per strapparle il cuore dal petto. Ora erano lì, stretti in quella specie di macabro abbraccio che lei cercava disperatamente di prolungare, continuando a baciarlo nonostante il dolore. Quando lui ritirò la mano, però, non riuscì più a reggersi in piedi e cadde per terra, ansimando. Lui la guardava negli occhi, mentre cercava disperatamente di combattere il potere del pugnale che gli ordinava di ucciderla.







"Perché, perché non mi hai dato retta, perché non te ne sei andata quando potevi?" le chiese piangendo.







"Perché ti amo.” Belle strinse i denti per contrastare il dolore che aumentava sempre più. "E perché sta funzionando.” Lo disse con un filo di voce, ma Rumplestiltskin la sentì lo stesso e improvvisamente capì. Si rese conto che qualcosa stava cambiando in lui, che la magia stava allentando la presa sul suo animo. Ecco qual era il piano di Belle: il bacio del Vero Amore lo stava salvando.







Ma ancora non bastava: doveva riprendere il controllo sulla propria mano o sarebbe stato troppo tardi. Lentamente, molto lentamente, riuscì ad allentare la stretta, sospirando di sollievo mentre il respiro della sua piccola, coraggiosa donna tornava regolare. Quando la maledizione fu spezzata del tutto, cadde a terra vicino a lei e un attimo dopo erano l'uno nelle braccia dell'altra.







"Non farlo mai più. Non rischiare mai più la tua vita per me." 







"Lo rifarei altre mille volte perché è questo che fanno gli innamorati: si proteggono a vicenda."







"Avremo tempo per discuterne. Ora è meglio rimettere a posto questo,” accennò al cuore che teneva ancora in mano, “E andare."







"Non così in fretta.” La Strega dell'Ovest era comparsa nel corridoio, a pochi passi da loro. "Speravo di poter sfruttare i poteri dell'Oscuro ancora per un po’, ma a quanto pare dovrò fare tutto il lavoro sporco da sola."







"Neanche tu dovresti andare in fretta,” intervenne Regina. Colpì la donna con una palla di fuoco e, approfittando della distrazione, trasportò tutti al palazzo di Aurora e Filippo.







"Papà! Belle!" Bae gettò loro le braccia al collo, mentre un evidentemente nervoso Robin si assicurava che Regina stesse bene.







"Papà, perché hai un cuore in mano? Di chi è?"







"È il mio. Me l'ha rubato anni fa,” disse Belle sorridendo.







Rumpelstiltskin rimise il cuore al suo posto