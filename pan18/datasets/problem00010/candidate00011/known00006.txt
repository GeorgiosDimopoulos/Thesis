Malfoy.

"Scusa il ritardo, ma Shacklebolt mi ha trattenuto più del previsto," disse mentre si accomodava.

"Non c'è problema. Allora, com'è andata?"

Draco afferrò la lista dei vini e si mise a scorrerla con studiata noncuranza, ignorando totalmente la domanda.

"Hai già ordinato il vino?"

"No, lo sai che non ci capisco niente," rispose Harry con una punta di stizza.

"Bene."

E fece un cenno al cameriere.



***

Dieci minuti dopo, Harry stava lottando contro l'impulso di mettersi a ringhiare, ma sembrava che la presenza del sommelier lo stesse aiutando a controllarsi.

Quando questi si allontanò, il moro si ritrovò con una flute piena in mano ed uno Slytherin ghignante davanti.

Il che lo fece incazzare ancor di più.

"Adesso saresti così gentile da rispondermi?" sibilò.

Come se Harry non avesse detto nulla, Draco sollevò il calice e, osservando attentamente il perlage dello champagne, iniziò a parlare.

"Purtroppo nei prossimi giorni non ci potremo vedere."

"Cosa?!"

"Devo scrivere il discorso per la cerimonia di diploma. Hai presente? Quello che deve fare lo studente migliore del corso."

Harry restò a bocca aperta per svariati secondi, prima di mettersi a ridacchiare. "Allora te la sei cavata bene in palude!"

Il biondo storse il naso. "Già, anche se non credo che le tubature del Manor si libereranno mai dalla spropositata quantità di fango che mi sono ritrovato addosso. Credi che potrei chiedere un risarcimento al Ministero per i danni materiali?"



***

La cena era stata piacevole. Non per il cibo, che era passato inosservato, né per la conversazione leggera e disimpegnata.

Erano stati gli sguardi a tenerla viva. Sguardi che erano promesse. Promesse che per essere mantenute necessitavano di un luogo molto appartato.

Nello specifico, la suite di Draco a Malfoy Manor.

L'elfo domestico si era defilato subito dopo aver appoggiato su un tavolino il vassoio coi bicchieri e una bottiglia.

"Porto?"

Il moro scosse la testa. In quel momento non aveva bisogno di nulla, se non di avere Draco vicino.

Con un'alzata di spalle, il biondo lasciò perdere il vino e gli si accomodò accanto, poggiandogli una mano sulla coscia.

"Direi che è il momento giusto, non credi?" sussurrò Draco al suo orecchio.

Con la pelle ancora scossa dai brividi provocati da quell'alito tiepido, Harry si sporse in avanti, socchiudendo gli occhi in attesa di un bacio. "Sì, direi di sì."

"Bene! Allora, dov'è il mio regalo?"

"Eh?"

Draco sbuffò, vagamente esasperato. "Per Merlino, Harry! Diploma uguale regalo! Persino Longbottom ci arriverebbe!"

"Lo so! È solo che… pensavo stessi parlando di, be', altro…" e sulle guance gli fiorirono due roghi.

"Porco."

Stavolta fu il turno di Harry di ignorare l'altro. "Regalo. Ok."

L'indomito protettore della comunità magica, il Salvatore, il Distruttore-di-quel-Gran-Figlio-di-Puttana-di-Voldemort, più amichevolmente detto Harry Potter il Magnifico, era in panico.

Ciò che aveva temuto e tentato di dimenticare per tutta la sera, stava infine per accadere: La Consegna Del Regalo.

Schiarendosi la voce, raggiunse la tasca interna della giacca e ne estrasse una minuscola scatolina di legno.

"Engorgio."



***

Draco aprì la scatola.

"Cazzo."

Harry l'osservava col cuore negli occhi.

"Cazzo."

Harry nemmeno respirava.

"Cazzo. Sono quello che penso che siano?"

Harry ricominciò a respirare, almeno momentaneamente.

"Non lo so. Cosa credi che siano?"

Draco sfiorò il regalo in punta di dita.

"Anceps Tutamentum Duplicis."



***

Nell'enorme letto padronale avrebbero anche potuto perdersi di vista, ma al momento il rischio non esisteva.

Draco non avrebbe mollato la presa su Harry nemmeno sotto Imperius. Che ormai ne fosse immune era irrilevante.

I vestiti giacevano abbandonati ovunque; un paio di boxer attillati era addirittura finito, non si sa come, sul lampadario.

Il biondo era frenetico. Con i denti e le labbra martoriava i capezzoli di Harry, mentre con le dita lo penetrava con forza, sfregando contro la prostata senza pietà.

Quel regalo era immenso. Sapeva che avrebbe funzionato, riusciva a sentirne la magia, che pulsava in sincrono con il suo cuore.

Ma in quel momento l'unica cosa che voleva sentire era Harry.

E Harry si fece sentire. "Se non la pianti di scoparmi con le dita e non ti decidi a scoparmi sul serio, giuro che ti esilio le palle, amore."

Ridacchiando, Draco non perse tempo in parole. Untosi il sesso di lubrificante, si conficcò nel corpo dell'amante in un sol colpo.



***

Erano accartocciati uno sull'altro, avvolti dalla soddisfazione post-coitale.

"Ti ricordi quel progettino cui avevi accennato un po' di tempo fa?" esalò Harry contro il suo collo.

"Quale?"

"Quello di battezzare tutte le stanze del Manor."

Un ghigno poco rassicurante gli tese le labbra. "Studio di mio padre?"

"Oh, sì."

"Afferra il lubrificante."

Nudi come vermi si Smaterializzarono.

Per gli elfi domestici si prospettavano tempi traumatici.