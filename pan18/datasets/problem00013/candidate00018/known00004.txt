ta wasza strawa! - Sif ugryzła wielki kawałek podwójnego Big Maca i oblizała się, biorąc po chwili słuszny łyk Coca Coli.- Mogę ci zadać pytanie? - powiedziała ostrożnie Darcy. Pół dnia chodziły po mieście i była już nieco tym zmęczona, chociaż jej towarzyszka nie zdradzała najmniejszych oznak znużenia, wręcz przeciwnie.- Ależ oczywiście, pytaj o co tylko chcesz.- Powiedz mi, jak działał most Einsteina- Rose... znaczy, wiesz, ten no... Biceps, Bizon...- Bifrost?- Tak, Bifrost, oczywiście!- Należało się tam udać, poprosić Heimdalla, by otworzył przejście między światami i tęczowy most przenosić cię tam, gdzie chciałaś.- No tak, ale wie... tak trochę bardziej szczegółowo...- Szczegółowo?- W sensie, jak wytwarzana była potrzebna do tego energia, w jaki sposób ją kondensowano i kierunkowano, jakiego generatora używano i co służyło za przewodniki oraz izolatory, ile mocy zużywała podróż i jak ustalano jej cel, najlepiej, jakbyś to rozpisała w postaci schematu - Darcy niemal wepchnęła Sif do rąk kartkę i ołówek - Ale wystarczą podstawowe wzory, powinnam dać sobie z nimi radę.Sif zawahała się, chwilę coś pisała, po czym podała Darcy kartkę, którą ta chwyciła łapczywie, widząc w tej odpowiedzi szansę nie tylko na dyplom, ale może i na nagrodę Nobla. Spojrzała. Na kartce dość schematycznie narysowano dwa koła, będące zapewne planetami, między którymi znajdowała się tęcza, zaś na niej składający się z kresek i kółek ludzik, który trzymał coś co wyglądało jak wielki miecz.- Przykro mi, jesli moje umiejętności artystyczne nie są imponujące - Sif wyjaśniła - Ale tak to schematycznie wygląda.- Ale... ale mechanika?! Co generuje tę moc i jak ona działa?- Nie wiem. Nigdy się nad tym nie zastanawiałam, przyznaję. To wie zapewne tylko wszechojciec, nie jestem pewna, czy nawet sam Heimdall zna sekrety działania Bifrostu.Darcy nawet nie starała się ukryć swojego rozczarowania.- Mieliście tam takie zajebiste cudo techniki i nie interesowało cię, jak ono działa?- Nie. Przykro mi. Jestem wojowniczką, nie naukowcem.Naprawdę, pragnęłabym ci pomóc, ale nie umiem...

Gdy wyszły z Maca, Darcy umilkła. Niesamowicie zaawansowany technologicznie świat, dysponujący cudami, o jakich na Ziemi jeszcze przez wieki będzie się tylko marzyć, a z całej tej planety jej musiała się trafić akurat wojowniczka, której wiedza technologiczna nie stała wiele wyżej ponad poziom typowego, amerykańskiego rednecka, a może nawet jeszcze niżej. Dla niej wstała o piątej rano, wyprzytykła się z forsy, straciła większą część dnia i jedyne, co miała to... Z ponurych myśli wyrwał ją nagle głos Sif.- Hej, Darcy, spójrz tam, czy to nie ta bardka, której pieśń tak cudnie brzmiała w moich uszach?Chcąc nie chcąc, Darcy obróciła się we wskazanym przez Sif kierunku. Rzeczywiście, wielki bilboard reklamował spotkanie fanów z Miley Cyrus, a gdyby miała wątpliwości, co do miejsca tego spotkania, to kłębiący się przed wejściem tłum nastolatek rozwiewał je.- Ta, to ona. Ale zapomnij, widzisz ten tłum? To wszystko jej fanki. - Nic dziwnego, osoba o tak anielskim głosie musi być otaczana uwielbieniem. Tym większym honorem byłoby dla mnie spotkanie z nią. A dla ciebie nie, Darcy?- Eeee... wiesz, nie bardzo - jeśli chodzi o muzykę, Darcy preferowała jazz i łagodnego rocka, natomiast Miley Cyrus znajdowała się na szarym końcu listy jej muzycznych upodobań - Zresztą, widzisz tych ludzi? Żeby się tam dostać, musiałabyś się przez nich przebić i...Za późno przypomniała sobie, z kim rozmawia.- Poczekaj tu zatem, nie zajmie mi to wiele czasu - Sif ruszyła dziarsko w tłum piszczących fanek Miley. Z rosnącym w oczach przerażeniem Darcy patrzyła na to, co zaczęło się dziać pod klubem.

- Powiedziałaś „przebić“. A przecież i tak nikogo nie uśmierciłam. Nawet nie wyrządziłam nikomu krzywdy...- Nie? - Ten brutal, który się na mnie rzucił trochę dostał, ale starałam się nie wywołać trwałych ran. - I tylko dlatego jesteś jeszcze tutaj... Zrozum, nie używamy tu przemocy, chyba, że w obronie. - Ale to on na mnie natarł jako pierwszy.- Jest ochroniarzem, to jego praca. Skąd miał wiedzieć, czy nie zagrażasz tej głup... to znaczy, Miley.- Jeśli jest strażnikiem swej pani, to blizny te będą dowodami jego oddania i czci, jaką ją otacza.- Jak tam chcesz... - Darcy traciła siłę i cierpliwości - Ale obiecaj mi przynajmniej, że nie będziesz więcej nikogo tu biła. - Masz moje słowo - Sif skłoniła przed nią głowę. 

Już ponad godzinę temu Darcy uznała ten dzień za porażkę, a teraz jej nastrój jeszcze się pogorszył. Sif dosłownie przebiła się, zarówno przez fanki (tu na szczęście wystarczyło się rozpychać), jak i przez usiłujących interweniować ochroniarzy. Osiągnęła swój cel i dumnie niosła pod pachą zwinięty w rulon plakat podpisany drżącą ręką przerażonej Miley Cyrus. Dobrze, że tuż obok był postój taksówek i Darcy zdążyła wciągnąć zaskoczoną wojowniczkę do gabloty zanim na miejsce przybyła policja. Odjechały kawał drogi nim wysiadły, a po zapłaceniu za jazdę wizja nawet jednej porcji małych frytek dziennie zaczęła być dla Darcy odległym wspomnieniem. Robiło się już szaro i uznała, że najlepiej będzie, jeśli wrócą do domu. Po drodze postanowiła, że rzuci okiem na stan konta, który coraz bardziej ją niepokoił. Zatrzymała się przy bankomacie, prosząc Sif, żeby poczekała kilka kroków dalej, na co Asgaardianka przystała,