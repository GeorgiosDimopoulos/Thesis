, ma aveva fatto una promessa a se stessa.Riuscì in qualche modo a calmare il battito irregolare e, nel tempo occorso affinché cominciassero le esibizioni, sia Sveva che Aida erano rientrate in casa."Ci sono altre gare?" le chiese Sveva, avvicinandosi a lei. Quando anche Aida si fu seduta, Dana rispose."È la finale" disse."Senti, per chi tifi?"Dana rimase a guardare lo schermo per alcuni secondi, fino a che non lo inquadrarono."Lui" disse, allungando le dita verso la televisione come se potesse sfiorarlo davvero - nei suoi ricordi, un bambino da cui era stata costretta a scappare. Rumore di vetri infranti, urla e la parola "indegna" che le echeggiava nel sangue.Aida scoppiò a ridere rumorosamente, distraendola dal vuoto di pensieri in cui era piombata."Ma è un bambino!" esclamò "Adesso sei anche pedofila, oltre che alcolizzata?""Aida! Dana non beve da più di un mese, non è divertente.""Aveva smesso anche l'anno scorso, e l'anno prima. Perché questa volta dovrebbe essere diversa?"Dana ignorò tutte e due e non rispose, continuando ad osservare Yuri. Toccava a lui esibirsi.Mentre il ragazzo scivolava sul ghiaccio con una grazia unica, Dana chiuse le mani sul volto, lo sguardo angosciato puntato su di lui.Finì prima del previsto. La bellezza che lui aveva disegnato era stata tale da colmarla, ma a lei interessava soprattutto il punteggio, e si macerò nell'ansia fino a che il commentatore non lo annunciò."... Ha vinto!" esclamò Sveva, incredula, mentre alla tv urlavano la posizione "Ehy, il tuo favorito ha vinto! Vuoi mandargli una cartolina?"Dana non rispose. Non sentiva niente, e le lacrime le offuscavano la vista; non riuscì nemmeno ad asciugarsele, nonostante queste sfocassero l'immagine di Yuri."Piange, Sveva! Deve piacergli davvero tanto il ragazzino!" disse Aida, ridacchiando."... Sono così fiera" sussurrò Dana "Così fiera.""Bene, che ne dici di festeggiare?" propose Aida, tirando fuori dalla borsa ai suoi piedi due lattine di birra."Aida!" la rimproverò Sveva, osservando nervosamente Dana.Dana, dal canto suo, era riuscita finalmente a spezzare l'immobilità che l'aveva colta. Si asciugò gli occhi e osservò la birra senza vederla davvero.I crampi allo stomaco la tenevano imprigionata in una morsa, ma sullo schermo Yuri piangeva lacrime di gioia."... No" rispose ad Aida, guardandola negli occhi "Questa volta ho promesso. È diverso."Aida scoppiò di nuovo a ridere."L'hai promesso a chi? Forse un cliente facoltoso ti ha fritto il cervello con la favola di un salvataggio e un matrimonio?""Aida, non sei divertente" intervenne ancora Sveva."Sono solo realista."Dana allungò una mano di nuovo verso lo schermo, senza smettere di fissare Aida."Ha appena vinto l'oro" rispose "E se mio figlio può fare questo a soli quindici anni, io posso smettere di bere e riappropriarmi della mia vita."Un silenzio incredulo scese nel piccolo salotto sudicio, mentre Dana si alzava e avanzava con tutta calma verso la propria stanza, pronta a radunare il poco che possedeva.Poteva essere diversa. Poteva essere migliore.Finì di fare i bagagli e, prima di uscire, sospirò, pensando alla sua prossima mossa.Suo padre l'avrebbe riaccolta, o era ormai troppo disilluso? Dove sarebbe andata, come avrebbe vissuto se lui le avesse sbattuto di nuovo la porta in faccia, come aveva fatto già otto anni prima, giudicandola indegna di essere madre e incapace di prendersi cura di se stessa e del proprio bambino?Non lo sapeva. Non aveva nessun piano b.L'unica cosa certa, adesso, era che non avrebbe più accettato di dipendere da qualcosa o qualcuno; non avrebbe più venduto se stessa per potersi procurare da bere, perché non era "vita" l'esistenza patetica che conduceva ora. Sapeva di averlo già pensato in passato, di averlo già detto, di esserci ricaduta. Sapeva che la forza di volontà non era mai stata il suo forte, ma ora l'immagine di Yuri ritto sul gradino più alto del podio era scolpita nel suo cuore.Primo, alla sua prima competizione importante e ufficiale. Il costante lottatore che lei non era mai stata.Avrebbe smesso di piangersi addosso e sentirsi non voluta. Avrebbe smesso di considerarsi inferiore e patetica - Dana si guardò allo specchio e si afferrò una ciocca di capelli biondi, considerando i danni che l'abuso di alcool ad intermittenza aveva fatto al suo viso. Non troppi, tutto considerato. Era ancora giovane, forse solo un po' meno bella.Gli occhi erano verdi come quelli di suo padre e di Yuuri, bellissimi e con una luce determinata."... Non sapevo avesse un figlio, tu lo sapevi?" il mormorio delle sue due amiche la raggiunse, e Dana si ritrovò a pensare che il termine "amiche" non si addiceva proprio.Colleghe di lavoro, sì. Erano tutte e tre prostitute, disilluse dalla vita.Coinquiline, pure.Ma un'amica avrebbe saputo di Yuri. Con un'amica non avrebbe mai avuto timore di dividere il suo segreto, la gemma preziosa che ardeva nel suo cuore. E invece... Invece aveva avuto paura