piaceva, la stimolava e le dava la possibilità di imparare e allargare i suoi orizzonti ma, con suo grande rammarico, si era ritrovata in un ambiente tutt’altro che piacevole.



L’avevano guardata dall’alto in basso; era nuova, era giovane e veniva da uno sperduto paesino scozzese in cui nessuno, al di fuori della sua famiglia, aveva mai ricevuto una lettera da Hogwarts. Insomma, non era nessuno. Ciò che non aveva potuto sopportare, però, era stata la loro reazione quando avevano saputo che suo padre non aveva poteri magici: nello stupore generale, alcuni l’avevano guardata quasi con compassione, altri con scherno, altri ancora con sufficienza, come se l’avere un genitore Babbano la rendesse una strega di seconda categoria.




“È un Babbano? Davvero? E come ha fatto a convincere una strega a sposarlo?”





“Com’è averlo in casa?”





“Scommetto che lui e tua madre si parlano a stento, vero?”




Idioti. Aveva mentito a tutti, dicendo che in casa sua le cose andavano a meraviglia. Non era vero, ma si sarebbe fatta scuoiare piuttosto che far credere a quegli imbecilli che i loro pregiudizi erano fondati: suo padre era una delle persone che amava e stimava di più al mondo.




E anche Dougal è meraviglioso.




Il pensiero si affacciò nella sua testa senza che lei riuscisse a bloccarlo. 



Dougal. Quante volte aveva pensato a lui. Aveva sperato che la nuova vita la aiutasse a dimenticare, ma la sua infelicità faceva sì che la sua mente corresse sempre alla sua campagna e dove c’erano i campi c’era lui.



Si costrinse a pensare ad altro e si stropicciò gli occhi per ricacciare indietro le lacrime; aveva già pianto abbastanza.



Elphinstone Urquart, il suo nuovo capo. Lui era una delle poche persone conosciute al Ministero che le piacesse: era un bell’uomo che aveva passato da poco i trent’anni, sempre pronto a farsi una risata. Per essere un capufficio, in effetti, era piuttosto spiritoso. Non l’aveva squadrata dall’alto in basso al suo arrivo e, quando lei aveva parlato di suo padre, aveva mostrato più curiosità che desiderio di giudicare; a lui aveva raccontato la verità riguardo alla sua situazione familiare.



Guardò il biglietto d’auguri magico che teneva in mano, con la scritta: “Buon compleanno Minerva!” che cambiava continuamente colore e le firme dei suoi colleghi che si spostavano lungo le parti libere del foglio.



Era stato lui a pensare alla festa a sorpresa, ne era sicura; era l’unico che poteva essere interessato a festeggiare la nuova arrivata e l’unico che poteva convincere gli altri a organizzarla. Nonostante Minerva sapesse che molti di quei sorrisi non erano sinceri, per lei era stata una bella mattinata.



Guardò il foglio alla ricerca della grafia di Elphinstone; la sua firma, in quel momento, era ferma. Sorrise.



Forse le cose miglioreranno. Pensò.




Almeno adesso ho un amico.














“… allora ho sentito come uno scoppio, mi sono girata, e mi sono accorta che Hill si era fatta crescere per sbaglio una folta barba e un bel paio baffi viola.  Non scoppiare a ridere in quell’istante è stata una delle imprese più difficili della mia vita, ma quando sono da sola e ci ripenso non riesco a trattenermi.”



Minerva ed Elphinstone, passeggiando per le strade di Hogsmeade, ridevano di gusto raccontandosi gli aneddoti più divertenti riguardanti i loro lavori. In realtà, era lei ad avere a disposizione il maggior numero di storie da narrare, ma era lui quello che si faceva le risate più grosse. 



“Mi è venuta sete, ti va di fermarci qui?” disse l’uomo.



“Va bene.” Minerva si accorse solo in un secondo momento che stavano entrando da Madama Piediburro; ci era andata solo una volta, durante i suoi numerosi giri alla scoperta di Hogsmeade, e lo aveva trovato un po’ troppo pieno di fronzoli. Sapeva inoltre che era un locale frequentato soprattutto dalle coppie. Il suo pensiero corse a Dougal.



“Tu invece cosa prendi, Minerva?”



Era così sovrappensiero da non accorgersi che si erano seduti e che la cameriera aspettava il suo ordine.



“Cosa… Io… Un’Acquaviola, grazie.”



La ragazza si allontanò.



“Ascoltami, forse penserai che io sia stupido, ma non posso più fare finta di niente e mentire anche a me stesso.”



Il tono con cui lui aveva pronunciato quelle parole spiazzò Minerva, che capì che, forse, non erano entrati in quella sala da the per caso. Il suo silenzio, benché non incoraggiante, non era nemmeno un rifiuto netto, così Elphinstone continuò.



“Io… Io ti amo, Minerva. Non sai quante volte mi sono detto che la differenza d’età fra noi era troppa, che non dovevo pensare a te, ma non ci riesco. Io ti amo, ti amo perché sei orgogliosa e testarda e, persino quando sei in difficoltà, non vuoi mai farti aiutare da nessuno. Anche se questo, in realtà, a volte mi fa arrabbiare. Ti amo perché sei competitiva e vuoi sempre vincere, ma non imbroglieresti mai per riuscirci. Ti amo perché odi le ingiustizie e, quando ne vedi una, rischi sempre di perdere l’autocontrollo. Ti