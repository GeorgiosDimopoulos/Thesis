mieli nawet jak skontaktować się z chłopakiem.Dopiero po jakichś dwudziestu minutach wjechali na obszerną polanę i zobaczyli ogromny dom. Był piękny, subtelnie unowocześniany z biegiem lat, co do tego nie było wątpliwości. Mike wysiadł pierwszy, nawet na nich nie czekając, podchodząc do stojącej na ganku pary. Krótkim ruchem głowy przywitał się z mężczyzną, a potem wziął w ramiona kobietę, uśmiechając się radośnie. Było widać, że cieszy go to spotkanie.Teodor i Harry podeszli do nich bez pośpiechu, dając im możliwie wiele prywatności.— Boże, Bella, jesteś jak lód, a wcale nie jest tak zimno — mruknął, niemal się wzdrygając, kiedy już ją puścił. — Wejdźmy do domu.Brytyjczycy wymienili porozumiewawcze spojrzenia, bo te słowa mogły oznaczać wszystko. Od tego, że chłopak ostrzegał wampiry przed dwójką ludzi, nieznających ich sekretu, po fakt, że sam mógł go po prostu nie znać.— To twoi przyjaciele, Mike? — zapytał wysoki blondyn. — Jestem Edward, a to moja żona, Bella — dodał, przedstawiając się.Mike, jakby dopiero sobie o nich przypomniał i uśmiechnął się trochę przepraszająco do Edwarda, kręcąc jednocześnie głową.— Znamy się od pół godziny — wyjaśnił, śmiejąc się cicho.— Pracujemy z Emmettem — wtrącił Teodor, bo Potter najwyraźniej nie był w stanie wypowiedzieć słowa, co zapewne było związane ze zbliżającą się konfrontacją.Wampiry wymieniły zdziwione spojrzenia, przyglądając się im uważnie.— Pracujecie z Emmettem w... tej szkole?— dopytała ciekawie Bella, a kiedy oni skinęli, Mike sapnął głośno.— Emmett uczy w szkole? — zdziwił się, ale nikt mu nie odpowiedział.— Nie ma go teraz — podjął za to Edward. — Jest... w lesie — dodał, zerkając przelotnie na chłopaka, dając im jednocześnie pewność, że ten nie wie o nich najważniejszego. — Nie mówił, że kogoś zaprosił — powiedział jeszcze i z niedowierzaniem wpatrywał się w Harry'ego, słysząc jego myśli. Po chwili przeniósł wzrok na Teodora, ale ten w przeciwieństwie do drugiego mężczyzny zachował chociaż obojętną minę.— Niepotrzebnie przylecieliśmy — powiedział Potter tak zrezygnowanym głosem, że Nott warknął pod nosem, z zaskoczenia uderzając go w głowę.— Nie powiedział im, bo jak idiota nie przyjąłeś biletów, co wcale nie znaczy, że nie chce cię widzieć — wytknął mu. — Możemy wejść? — zapytał Edwarda. — Trochę tu zimno, nie spodziewałem się, że mieszkacie w tak chłodnym regionie.Ten skinął głową, otwierając drzwi i puszczając ich przodem. Przedstawił ich reszcie rodziny, która także nie kryła zdziwienia ich pojawieniem się, mimo, że wszyscy przyjęli ich ciepło.— Emmett i Jasper powinni wrócić w przeciągu godziny, jesteście głodni? — zwróciła się do nich Esme, ale Harry tylko pokręcił głową. Jego żołądek był poskręcany z nerwów.— Czy Rosalie też przyjechała? — zapytał Teo, rozglądając się po wnętrzu domu. Było sterylnie czysto.A to było najważniejsze pytanie, bo odpowiedź mogła zmienić wszystko. Ale Harry i tak momentalnie się spiął, patrząc na Notta, jak na wroga, mimo to, czekając na reakcję rodziny swojego partnera na wzmiankę o jego byłej żonie. Edward ciągle patrzył na niego z czymś w rodzaju szoku i Potter zaczął podejrzewać, że Emmett musiał mu powiedzieć o swoim romansie. Nie był pewien, czy to dobrze.— Rosalie nie kontaktuje się z nami od bardzo długiego czasu — powiedział Carlisle i Potter mimowolnie odetchnął z ulgą, przyciągając tym uwagę wszystkich oprócz Mike'a, który po prostu nie mógł tego usłyszeć.— Muszę się przejść — mruknął Gryfon, odwracając się na pięcie, mając potrzebę uciec od tych wszystkich spojrzeń.Nie zdążył jednak zrobić dwóch kroków, kiedy frontowe drzwi się otworzyły i w salonie rozbrzmiał nieco przytłumiony głos Emmetta.— Jesteśmy — zawołał. — I nawet ktoś nas odwiedził — dodał, wychodząc już z przedpokoju.W następnej sekundzie zastygł bez ruchu, patrząc z niedowierzaniem na Harry'ego, Notta zdawał się w ogóle nie zauważać. Stał tak przez kilka chwil, wyczuwając napiętą atmosferę nie tylko między nimi, ale także wśród członków swojej rodziny.— Możemy porozmawiać? — zapytał cicho Potter i to wywołało w końcu jakąś reakcję u jego faceta, choć jeśli spodziewał się radości, to bardziej pomylić się nie mógł.Emmett odwrócił się i po prostu wymaszerował z domu, nic nikomu nie wyjaśniając. Jego zacięta mina mówiła sama za siebie i kiedy już Harry ruszył za nim ze zrezygnowaniem, zatrzymał go na chwilę Jasper, szepcząc, że da radę i, że będzie dobrze, bo Emmettowi zależy. Ten skinął krótko, wziął głęboki wdech i nie patrząc na nikogo, wyszedł za swoim partnerem.-I-I-I-— Co tu robisz — zapytał Emmett, kiedy tylko stanęli przed domem, ale Harry przełknął, niespokojnie odwracając się w stronę okien.— Możemy skoczyć gdzieś, gdzie twoja rodzina nie będzie nas słyszeć? — poprosił cicho, ale naprawdę zależało mu na odrobinie prywatności.Emmett patrzył ma niego z czymś dziwnym w oczach, aż w końcu skinął krótko, złapał go, przekładając sobie na plecy i ruszył biegiem w stronę lasu. Potem Harry nie widział już nic, dla własnego bezpieczeństwa, zamykając oczy.Musieli odbiec na odpowiednią odległość, bo jego facet raptem się zatrzymał, zsuwając go z siebie szybko choć delikatnie. Harry i tak tego nienawidził. Musiał przez kilka minut brać uspokajające oddechy, żeby w ogóle być w stanie się wyprostować.— Wrócimy normalnie — wyjęczał i usłyszał radosny śmiech