, udowodnij ― powiedział, wskazując swoją różdżkę. Czarny Pan przez chwilę się jej przyglądał, po czym wyciągnął w jego kierunku swoją bladą dłoń. 

― Widzisz, Harry? Teraz wszystko się zmieni. 

― Nic się nie zmieni! Coś wymyślę i… 

Przerwał mu niewesoły śmiech. Voldemort przyglądał się mu uważnie, zbliżając do Snape’a. Nagle rozległ się głośny huk i Czarny Pan spojrzał na niego z lekkim uśmiechem błąkającym się po wargach. 

― Obawiam się, że spotkamy się szybciej, niż ci się wydaje, Harry Potterze. Sam do mnie przyjdziesz. 

― Nigdy! ― krzyknął, kierując w jego stronę swoją różdżką. ― Nigdy się nie poddam!

Voldemort złapał Snape’a za przedramię i Harry zrozumiał, że zamierzają zniknąć. Na jego ustach już formowała się klątwa, gdy nagle kolejne słowa Czarnego Pana zupełnie wytrąciły go z równowagi i rozbrzmiewały w jego głowie jeszcze na długo po tym, jak mężczyźni zniknęli w chmurze pyłu. 

― Myślisz, Harry, że Jasna Strona nie będzie gotowa poświęcić cię w imię większego dobra? 

Zacisnął powieki, czując, jak opuszczają go resztki sił i, nim zdążył chociażby uklęknąć, poczuł, jak traci przytomność. 

_

* dialog pochodzi z siódmej części Harry'ego Pottera - Insygniów Śmierci; trzy kolejne kwestie, w tłumaczeniu A. Polkowskiego

Wystarczyły cztery miesiące, by Harry odsunął się od wszystkich znanych mu osób, doszukując się w pozornie nieznaczących rozmowach sygnałów świadczących o planowanym ataku na jego osobę. Właściwie to była jego wina. Jak zwykle był zbyt uparty i, znaleziwszy się w tak beznadziejnej sytuacji, po raz pierwszy poddał się i postanowił zaufać Zakonowi. Wciąż nie udało mu się wyrzucić z głowy tych wszystkich przerażonych spojrzeń. Ani Kingsleya, który z przykrością musiał poinformować o tym fakcie uzdrowicieli i aurorów. Jako że Harry jednak nie czuł potrzeby, by pozwolić komukolwiek zanadto się do siebie zbliżyć, wycofał się na Grimmauld Place, przy pomocy Hermiony zmieniając ustawienia osłon. Wzrok, jakim na niego patrzyła, gdy pozostała po ich drugiej stronie, mógłby być pełen złości, gdyby nie fakt, iż jej oczy były tak bardzo wypełnione smutkiem.

Od kilku tygodni właściwie nie wyściubiał nosa z biblioteki, rozgoryczony, że nikt nie dopuścił go do niej wcześniej. Może wówczas byłby bardziej przydatny, czy szybciej uporał się z poszukiwaniem horkruksów.

Wycofał się z życia czarodziejów na cztery tygodnie po bitwie. Cały czas i tak był odsuwany od istotnych informacji, zwłaszcza po tym, jak w Ministerstwie dokonano przewrotu w czasie bitwy o Hogwart. Co najdziwniejsze, ówczesny Minister jak i kilku innych Śmierciożerców dotychczas pracujących w Ministerstwie zostało zesłanych do Azkabanu do czasu rozprawy. I co najważniejsze, trafiła tam także Umbridge i wszyscy ci, którzy współpracowali z nią podczas ostatniego roku. Według oficjalnych danych, całe zdarzenie miało miejsce na dwa dni po bitwie, jednak Kingsley przekazał im na tym samym spotkaniu, kiedy to Harry podzielił się swoim sekretem, jak tak naprawdę to wyglądało. Dodał również, że nie mają niczego poza tropami, kto to mógł zrobić. Zwłaszcza, że podczas bitwy, wszyscy aurorzy znajdowali się na terenie Hogwartu, a zatem Ministerstwo było idealnie odsłonięte. Póki co jednaķ nie napłynęły żadne informacje, jakoby za atakiem stał Voldemort. Wręcz przeciwnie, Czarny Pan zniknął po bitwie, a Prorok Codzienny nareszcie wydawał się informować o prawdziwych zdarzeniach. W kilku wydaniach nawet pojawiały się informacje, gdzie uznano, że wszystko, co miało miejsce, wydarzyło się na wskutek zaplanowanych wcześniej działań z ramienia Dumbledore'a. Harry prychnął, rozrywając pierwszą stronę na pół. 

― Cały ten czas wiedziałeś i zatruwałeś mi umysł, bym w porę zrobił to, co należy i poświęcił się w imię większego dobra, zupełnie tak, jak sam zrobiłeś to ze wszystkimi, na których ci podobno zależało! ― Wraz z ostatnim słowem jego gardło zacisnęło się, a on sam ruchem ramienia posłał gazetę na podłogę. 

* 

Wiedział, że coś się święci jeszcze nim w zasięgu jego wzroku pojawił się srebrzysty wilk, który odezwał się głosem Remusa:

― Uciekaj.

Przez chwilę tylko na niego patrzył, zastanawiając się, czy aby to nie była pułapka. Kiedy jednak poczuł jak coś napiera na bariery, bez zastanowienia rzucił się do tylnego wyjścia. Pochwycił leżący na półce plecak i wypadł ma zewnątrz. Póki, zapewne aurorzy, nie dostaną się do środka, nie dopadną go tutaj, co było dodatkowym zabezpieczeniem dla mieszkańców kamienicy. Spojrzał na kostkę brukową, wahając się w przejściu. Wziął głęboki wdech, szukając w myślach miejsca, gdzie mógłby skryć się chociaż na jakiś czas. 

Zrobił krok i poczuł jak bariery go przepuszczają, a mocno skondensowana magia sprawia, że jego skóra mrowi. W następnej chwili sięgnął po poruszoną magię w sobie, żeby się teleportować, kiedy nagle poczuł jak ktoś łapie go za ramię i wciąga w ciemność.

Kiedy grunt zniknął mu spod nóg, próbował wyrwać się, decydując, że jeśli naprawdę ma zginąć, to wolałby zrobić to, na swoich warunkach. Przynajmniej nie widziałby twarzy tych wszystkich, z którymi walczył ramię w ramię, jak odbierają mu najcenniejsze, co ma.

Nagle świat wokół niego pojaśniał i poczuł jak jego kolana uginają się, gdy uderzył stopami w ziemię. Nie zdążył jednak jakoś szczególnie się tym przejąć, bo już biegł w bliżej nieokreślonym kierunku, próbując wyszarpnąć różdżkę z kieszeni. 

― Obawiam się, że znajdę cię, gdzie byś się nie ukrył. ― Dobiegł go dobrze znany głos i momentalnie zatrzymał się, stając