stanco. Ha visitato diverse cliniche per ottenere la migliore assistenza medica e, infine, gli è stata assegnata la cura. E i farmaci che dovrebbe prendere sono un vero schifo. Ma li prende, perché non osa fare ancora più male di quanto non abbia già inferto ai suoi genitori.

Infine, è tornato alla Elvebakken.

Se le salite sono una seccatura e le discese un vero spasso per tutti, non è lo stesso per Even. Anzi, è il contrario. A lui le salite piacciono davvero tanto. Lo fanno sentire invincibile.

Le discese, invece, pericolanti e incontrollabili, non gli piacciono. E da loro è più difficile riprendersi.

Così dopo il primo episodio di mania e la lunga «discesa», ritornare a scuola e alla vita di un ragazzo di diciotto anni non è stato facile.

Riprendersi, quando ci sono 1000 + 1 pensieri che riescono a buttarti giù, è come scendere la più ripida delle discese e inciampare ad ogni passo. E le medicine non aiutano in questo. Il litio, che dovrebbe essere uno stabilizzatore, altro non è che un serial killer dell'umore. Non ti fa sentire bene, non ti fa sentire male. Non ti fa sentire, punto. Nulla. Prendere il litio è come scegliere, nel parco delle possibilità emotive, di non provare più nulla né la rabbia né la gioia e neppure il dolore. Ma i medici dicono che "è normale" fino a quando non troveranno la dose giusta per lui. È normale non provare nulla, per chissà quanto tempo. Even accetta anche questo, perché non vuole vedere la tristezza emergere nei volti dei suoi genitori. Non vuole nemmeno che come lui non provino nulla. Vuole soltanto che almeno qualcuno, in tutta questa storia, sia felice. Sonja sembra esserlo sempre, quando è con lui. È lei che lo sprona a ritrovare la voglia e la passione che sembra aver perso. È lei che cerca di ritirargli fuori ciò che Even ha perso. Sonja vs Litio: 0-1. Ma Even molto spesso bara.

Per quanto voglia credere di essere sempre lo stesso, sa che nessuno lo vede più così. A partire proprio da Sonja che lo segue in ogni decisione, in ogni cambiamento inaspettato e in ogni piano della sua vita. Ma quando Even non è troppo depresso, quando il suo unico istinto non è quello di dormire sotto quattro o cinque coperte, scopre di essere anche bravo a fingere. Richiede un sacco di energie, ma piano piano, su quella discesa fatta di ostacoli, impara a farlo e torna a vivere la sua vecchia vita.

L'unico momento in cui non è controllato a vista né dai suoi genitori né da Sonja è sul tratto di strada da casa a scuola. Ma Even non si gode più nemmeno quei momenti. Sale sul tram dalle porte posteriori e rimane in piedi, col capo riverso fuori, in contemplazione di un mondo che non lo tange. Non più. Gli occhi vitrei mentre nella mente spaziano sempre i soliti pensieri che non si sforza nemmeno più di tenere lontano o impegnati in qualche altra cosa.

È più di un mese che non fa un origami.

Even ha pensato spesso a Isak, il ragazzino dagli occhi tristi e dal sorriso disarmante. Lo ha perfino sognato, in uno di quei giorni off nel letto. Ripensare al suo sorriso è stato capace di farlo sorridere. Un piccolo abbozzo di ciò che potrebbe definirsi un sorriso, ma è già tanto. Tuttavia il suo ricordo è come congelato, patinato da una gelida sensazione che non gli trasmette la morbidezza dei suoi capelli arruffati alle punte, né il calore che la sua bocca con la stessa forma dell'arco di Cupido sapeva fargli provare sulla bocca dello stomaco. E la colpa è del litio. Ha neutralizzato tutto, anche il suo ricordo più bello.

"Even?" si sente chiamare alle spalle. Si desta, si volta e sente nuovamente il cuore pulsargli nelle vene.

Guarda la bocca dalla quale è sgorgata fuori quella voce e gli occhi si illuminano di vita. "Isak?" replica attonito. Non ci può credere. Non che quel ragazzo sia lì – visto che è abbastanza probabile che lo fosse visto che il tram che ha preso passa anche per la Nissen – ma che lui stia effettivamente provando qualcosa.

Isak vs Litio: 1-0?

Isak gli sorride, mostrandogli quanto sia felice di rivederlo. "Ciao" lo saluta poi.

Even è il riflesso dello specchio in cui Isak si sta specchiando perché gli mostra le medesime reazioni. Sorride, felice di vederlo. Felice per davvero, non per finta. "Ciao..." risponde.

Isak sposta altrove lo sguardo perché gli occhi di Even, quando guardano veramente qualcosa o, come in questo caso, qualcuno lo attraversano per scrutarne anche il più fondo e impercettibile dettaglio della sua essenza. Even insiste per qualche secondo, ma poi guarda fuori dal finestrino anche lui e sorride di nuovo.

Torna su Isak solo per "Vai a scuola?" e per vederlo annuire e guardarlo impercettibilmente. "Anche tu?"

Even annuisce e non sa che fare. Isak guarda i suoi piedi e sembra disperarsi alla ricerca di qualcos'altro da dire.

La trova Even per lui, e per la prima volta dopo un mese torna a far dello spirito "bella chiacchierata"