che glielo riempissero. «Tutti i frutti hanno un limite, anche il suo. Bisogna solo trovarlo.»

«Credi che non ci abbiamo mai provato?» Non era un caso che quelle parole venissero proprio da Satch.

«Non tanto quanto me.»

I Comandanti sospirarono: avevano imparato a conoscere da tempo la testa dura e la cocciutaggine di Ace, per cui sapevano bene che non sarebbero riusciti a fargli cambiare idea se aveva preso quella decisione. E lo sapeva anche Marco stesso, che, a prescindere dal fatto che in quella combriccola di pazzi era probabilmente il più serio, provava una sorta di divertimento sadico a vedere Ace continuare a perdere.

Fu molto meno divertente arrivare al trentesimo bicchiere, con Ace che quasi non riusciva più a reggersi in piedi. I suoi occhi si erano fatti lucidi e le guance spruzzate di lentiggini erano diventate rosse come le sue fiamme, che spesso brillavano incontrollate sul suo corpo. Aveva difficoltà a centrare la propria bocca quando alzava il bicchiere pieno fino all'orlo, finendo per rovesciarsene spesso e volentieri una buona metà addosso.

«Basta così» decise Marco, che ovviamente era ancora fresco come una rosa come se non avesse una sola goccia d'alcol in corpo. Prendere in giro Ace era divertente, ma c'era un limite che non avrebbe mai superato e questo implicava anche proteggere la salute dei propri compagni.

«No!» protestò Ace. «Non mi hai ancora battuto.»

«Sei ubriaco marcio» intervenne Satch. «In quanto arbitro di questa sfida, la dichiaro conclusa.» Sempre auto-nominato, ovviamente, ma Marco lo ringraziò mentalmente per essere una voce della ragione, per una volte. Non avevano mai visto Ace ubriacarsi, perché anche se beveva molto il cibo che aveva nello stomaco lo proteggeva. Marco, doveva ammetterlo, era un po' preoccupato di cosa poteva uscirne fuori: Ace aveva ancora dentro di sé molti dubbi e incertezze e chi poteva immaginare che cosa l'alcol avrebbe potuto tirargli fuori?

«Non shono ubriaco!» esclamò Ace, con un tono di voce strascicato che indicava tutto il contrario. «Shiete tutti d'accordo con lui!» Balzò in piedi, o almeno ci provò data l'instabilità delle sue gambe, e dovette appoggiarsi di schianto sul tavolo per non cadere. Il colpo secco però fece praticamente ribaltare il tavolo, che cadde rovinosamente addosso a tutti quelli che erano seduti da quella parte, trascinando per terra anche tutti i piatti.

Marco e Ace furono i più sfortunati della fila, perché la pila di piatti più alta era proprio impilata a fianco a loro - perché era quella di Ace, ovviamente. Le stoviglie caddero loro addosso prima di precipitare a terra e riempire di cocci il pavimento, di modo che i due pirati si ritrovarono coperti di sugo, olio e altro cibo, sia nella pelle nuda sia nei pochi vestiti che indossavano.

Il gioco era decisamente andato troppo oltre, come dimostrava, se ce ne fosse stato bisogno, l'occhiata estremamente seccata che Marco lanciò a se stesso, mentre si toglieva una foglia d'insalata dai capelli biondi. Persino Ace si rese conto che difficilmente avrebbe potuto dimostrare la sua tesi dopo il disastro che aveva combinato, quindi si arrese.

«Vado a lavarmi!» annunciò, alzandosi con fatica sulle gambe tremolanti.

«Qualcuno lo fermi o finirà per affogarsi!» esclamò Namur, e non si capiva se il tono era scherzoso o seriamente preoccupato. Era però vero che nel bagno comunque per le divisioni, dove c'era la grande vasca, Ace aveva rischiato più volte di morire per via dei suoi strani attacchi di narcolessia, motivo per cui non gli era più permesso entrarci senza qualcuno a controllarlo.

Marco sbuffò, ma poi si alzò in piedi e seguì Ace fuori della sala comune, per poi afferrarlo per la collottola come un gatto selvatico e trascinarlo dietro di sé fino alla sua stanza: come Comandante, avevano il diritto alla camera con bagno privato. Ace tentò di protestare, ma decisamente con scarsi risultati.

«Stai seduto qui, buono» ordinò Marco, spingendolo per le spalle fino a farlo accomodare sul water chiuso.

«Sei noiosho...» commentò Ace, ma finì per acconsentire perché le gambe non gli ressero nel tentativo di tirarsi in piedi. Allora incrociò le braccia e mise su un broncio.

Nonostante la sensazione, Marco non poté trattenersi dal sorridere: per la maggior parte del tempo Ace si comportava come una persona matura, complice anche l'aver passato anni a fare il fratello maggiore di Rufy, il quale, a detta sua, era un'autentica forza della natura, soprattutto quando si trattava di cacciarsi nei guai. A volte, però, dimostrava anche meno della sua già giovane età, regredendo a una specie di stadio infantile. Era un po' come avere un fratellino minore di cui occuparsi, cosa che Marco apprezzava molto. Si sentiva un po' ringiovanire.

Comunque non poteva perdere il resto della serata ad ammirare il viso seccato di Ace, anche perché i resti di cibo che aveva attaccati un po' ovunque iniziavano a irritarlo. Aprì l'acqua della doccia e, mentre aspettava che si scaldasse, si tolse i sandali, i pantaloni a pinocchietto e la camicia leggera, che poi gettò nel cesto della biancheria sporca, ringraziando mentalmente che fosse un'altra Flotta ad