Smythe è al momento occupato in cose così importanti che le vostre scialbe menti non potrebbero mai nemmeno concepire. Se proprio avete deciso di ammorbarmi con le vostre insulse chiacchiere, aspettate il segnale acustico e blablabla.
 


Biip
 

“Ho avuto conversazioni più sane con Kurt nel suo periodo di ‘parlerò solo con frasi composte solo da titoli di canzoni di Madonna’. Devo tornare in classe, fa il bravo con Cooper. Per favore. Ti amo. E non uccidere mio fratello.”
 
 

 
Ore 13 e 17– Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 


Biip
 

“Ehi. Quello non è ‘Kurt’. Quello è ‘Faccia-Da-Checca’. O al limite ‘Il-mio-pessimo-ed-insignificante-ex-ragazzo-mai-amato-quanto-amo-te’. E comunque questa è non è una conversazione, tu non ti decidi a rispondermi al telefono. E non prometto nulla su Anderson Maggiore, a pranzo ha insistito perché io lo ascoltassi raccontare le sue imprese nella Città Degli Angeli e Dio, se sento ancora quella roba del ‘ Le dita del piede sono le orecchie del corpo’, giuro, giuro che prima gli vomito sulle scarpe e poi gli tiro in testa la tua scorta di tubetti di gel. O forse il contrario. ”
 
 

 
Ore 13 e 28 – Risponde la segreteria telefonica di quella Meraviglia D’Uomo che è Sebastian Smythe, perché Sebastian Smythe è al momento occupato in cose così importanti che le vostre scialbe menti non potrebbero mai nemmeno concepire. Se proprio avete deciso di ammorbarmi con le vostre insulse chiacchiere, aspettate il segnale acustico e blablabla.
 


Biip
 

“Io rispondo ai tuoi deliri perché sono un bravo ed amorevole marito. È bislacca ed intervallata dalle nostre segreterie telefoniche, ma è una conversazione. Devo andare. Ti amo. Niente omicidi. ”
 
 

 
Ore 13 e 44 – Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 



Biip

 
“Quella pomposa presentazione di te stesso non può essere chiamata ‘segreteria telefonica’. E sei assurdo. Dio, Blaine, nessuno con meno di ottant’anni pronuncia la parola ‘bislacco’. Lo sapevo che quegli orrendi ma eccitantissimi papillon erano solo la punta dell’iceberg della tua vecchiaia mentale.”
 
 

 
Ore 14 e 35– Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 


Biip


“Blaine? Blainie amatissimo, posso spiegargli che no, canticchiarsene motivetti di dubbio gusto su banche on-line non è esattamente paragonabile al vincere il premio di ‘Miglior Critico Musicale della California’? Magari infilando nella spiegazione insulti meno elaborati e più scortesi, cosicché possa comprenderli ed offendersi e tacere e perfino decidere di scavare una buca e seppellirci dentro se stesso e il suo ingombrante e completamente immotivato ego?”
 
 
 

Ore 15 e 49– Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 


Biip

 
“Disgrazia Anderson sta – spero – affogandosi nella vasca del nostro bagno. Sto pregando l'intero pantheon degli Dèi Gay affinché non ne riemerga mai più, anche se sinceramente mi disturba l’idea che la contamini con la sua idiota presenza. Quella vasca mi piace, ha persino l’idromassaggio. E sì, so che l’hai scelta tu e quindi dovrebbe essere di dubbio gusto come tutti i tuoi vestiti, ma inspiegabilmente mi è sempre stata simpatica. Forse per via del sesso sfrenato che finiamo per farci ogni volta.
Comunque. Ho chiamato per dirti che Annie ha chiamato per dirci che l’appuntamento con il ginecologo è stato spostato a questo venerdì.”
 
 

 
Ore 16 e 26– Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 


Biip

 
“Ciao. Cooper dopo un bagno nella Vasca Molto Apprezzabile è più vivibile, lo sai? Non mi riferisco solo all’assenza di quella nuvola di colonia da due soldi che lo circonda sempre. Ha saputo dell’ecografia di venerdì e ha detto qualcosa su quanto sia fiero di noi e sicuro che saremo due splendidi genitori.
Potrei anche sentirmi in colpa per le varie ipotesi di omicidio ai danni della sua persona, adesso.
Lo odio.”
 
 
 

Ore 16 e 28– Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 


Biip

 

“Però poi ha dovuto aggiungere le solite minacce sulle lezioni di canto e recitazione ‘al mio nipotuccio’. Capisci? Nipotuccio. Lezioni di canto e recitazione. Cooper Anderson.
Non mi sento più in colpa ad ucciderlo. Sto soltanto difendendo la sanità mentale del mio futuro bambino.”
 
 
 

Ore 17 e 11– Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 


Biip

 
“No, niente deliri. Ho chiamato solo per dirti che ti amo. E sì, sono diventato una checca patetica. E sì, è tutta colpa tua. E della gravidanza. E so di non avere un utero, risparmiati il sarcasmo.”
 

 
 
Ore 17 e 36 – Risponde la segreteria telefonica del professor Blaine Anderson: si prega di lasciare un messaggio dopo il segnale acustico.
 


Biip

 
“Che poi. Non te lo meriteresti nemmeno, lo sai? Il mio ‘ti amo’, dico.