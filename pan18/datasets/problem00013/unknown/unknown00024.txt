Sunie nimi powoli, rozmazując ślad i sprawiając, że obraz na jego piersi staje się niewyraźny i jakby oglądany przez zamgloną szybę.

 

— Identyczny... — mruczy Harry w jego szyję, ale dźwięk ten jest tak cichy, że gdyby nie bliskość ich ciał, niczego by nie usłyszał.

 

Draco ściska mocniej węgiel w dłoni, gdy Potter dociera swoimi pobrudzonymi palcami do półksiężyca. Rozmazuje jego zarys i delikatnie przesuwa opuszkami wewnątrz sierpa, przyciemniając powierzchnię skóry.

 

— Identyczny — powtarza nieco głośniej i przenosi wzrok na twarz Dracona, krzyżując ich spojrzenia na lustrze.

 

Draco przesuwa palcami po rysiku, kiedy widzi, jak Harry wysuwa język i powolnym ruchem liże jego małżowinę, po czym wślizguje go w ucho. Przenosi wzrok na swój tors i obserwuje, jak unosi się gwałtownie i opada w rytm niespokojnych głębokich oddechów, a gwiazdy i półksiężyc falują przy tym lekko. Język porusza się delikatnie, a Draco oddycha coraz szybciej, i kiedy przychodzi mu na myśl, że długo tak nie wytrzyma, Potter odsuwa się i ponownie złącza ich spojrzenia na tafli szkła. Jego oczy są zupełnie inne niż zwykle, takie... nagie, odkrywające wszystko. Draco widzi w nich głód i pożądanie. Chłonie więc te emocje, bo od dnia, w którym rozmawiali ze sobą w kawiarni — po raz pierwszy od roku, po raz pierwszy od zakończenia wojny — gdy mógł wychwycić ten dziwny błysk fascynacji, nigdy nie miał szansy na to, by móc cokolwiek odczytać ze spojrzenia Harry'ego.

 

Potter pochyla głowę, ale kieruje wzrok w górę, by móc ciągle wpatrywać się w chłopaka. Głód w jego spojrzeniu staje się jeszcze bardziej wyraźny. Unosi dłonie i układa je płasko na policzkach Dracona, swoimi wciąż pobrudzonymi opuszkami dotykając skroni, na których odbijają się ciemne ślady. Przekręca jego głowę w bok i pochyla się, całując go. Kiedy odsuwa się, Draco może zauważyć, jak usta Harry'ego także stały się ciemniejsze. Potter zagryza dolną wargę, przenosząc wzrok z ust na oczy i z powrotem, i znów przysuwa się oraz całuje go. Draco odwraca się całkowicie i styka ich torsy, czując, jak koszula Harry'ego ociera się o jego nagą skórę.

 

Potter wyciąga ręce i przytrzymując go za ramiona, odsuwa chłopaka od siebie. Przez kilka sekund wpatruje się w jego oczy, ale po chwili ześlizguje się wzrokiem w dół, obserwując kolejno klatkę piersiową, brzuch, nogi i zatrzymując się przy stopach. Odrywa dłonie od jego barków i opuszcza je. W tej chwili wygląda prawie identycznie jak w National Gallery, kiedy mówił o Friedrichu.

 

Jakby słysząc jego myśli, Harry podnosi głowę i znów patrzy mu w oczy. Przechyla głowę lekko w prawo i wysuwa język, przesuwając nim po swoich lekko zaciemnionych ustach. Draco wciąga powietrze i czuje, jak zaczyna się czerwienić. Niejednokrotnie Potter robił o wiele bardziej perwersyjne i wyuzdane rzeczy i chociaż Draco pragnął każdej z nich, to jednak ten delikatny ruch języka... Harry jeszcze nigdy nie był tak nieznośnie powolny, tak cholernie subtelny i tak niesamowicie czuły. Jeszcze nigdy nie patrzył na niego tak, jak gdyby naprawdę widział w nim piękno. Jak gdyby naprawdę uważał, że Draco jest godzien narysowania i utrwalenia na płótnie. Uświadomienie sobie tego faktu uderza w niego z całą siłą, aż musi przymknąć powieki, bo nie jest w stanie patrzeć na Harry'ego, kiedy ten obserwuje go tak pożądliwie, tak leniwie, tak powolnie i tak prawdziwie. Stoi więc przed nim z zamkniętymi oczami, oddychając głęboko i wdychając gorzki zapach, który kojarzy mu się z odległymi krainami, gdzie nie ma czarów, wojny i wydziedziczenia. Gdzie jest tylko Harry, on i sztuka.

 

Gdy czuje delikatne zimne palce, które przesuwają się po jego torsie, zaczyna oddychać jeszcze głębiej i zaciska mocniej oczy. Opuszki mkną po klatce piersiowej i wytyczają ścieżki, których Draco sam nigdy by nie odnalazł. Teraz czuje się tak, jakby do tej pory nie zdawał sobie sprawy, że błądzi w ciemnościach, aż w końcu pojawił się Harry i oświecił mu drogę tymi swoimi gorzkimi świecami. Draco wciąga powietrze i zatrzymuje je w płucach na dłużej, a Potter przenosi palce z torsu na brzuch, otaczając nimi pępek i podchodząc bliżej, tak że owiewa jego twarz ciepłym oddechem. Kontrast, jaki tworzą ze sobą te doznania, przypomina Draconowi kontrast wymalowany na jego własnej piersi — czarne gwiazdy na jasnej skórze. Zimne palce przenoszą się jeszcze niżej i przemykają powoli po jego udach, przebijając swym chłodem przez materiał spodni, aż w końcu zatrzymują się i zastygają, nie mogąc zejść jeszcze niżej.

 

Kiedy Draco zaczyna otwierać oczy, Harry odrywa prawą dłoń i cicho pstryka palcami. Teraz jego powieki są ciężkie i grube i nie potrafi ich uchylić. Stoi więc, nic nie widząc, ale czuje dotyk palców Pottera na nogach, jego ciepły oddech na ustach, piersi, brzuchu... Po chwili palce ześlizgują się jeszcze bardziej w dół i Draco orientuje się, że Harry musiał przed nim klęknąć, by dosięgnąć tak nisko.

 

Palce Pottera przenoszą się nieco wyżej i rozpinają guzik jego ciemnych spodni. Wyciąga język i liże miejsca, w których przed chwilą namalował czarne szlaki, wędrując przez tors coraz niżej i niżej. Draco wzdycha ciężko, czując, że jest niesamowicie twardy. Harry, nie odrywając języka od skóry, sięga ku rozporkowi i odpina go boleśnie powoli. Draco wydaje z siebie dźwięk przypominający szloch, ale w tej chwili nie zwraca na to uwagi, skupiając się na dotyku