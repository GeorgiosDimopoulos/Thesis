persona era davanti a lui.

Sarebbe stato così facile strapparsi quel tessuto via dagli occhi e guardare. Non c'era nulla che glielo impedisse. Ma a Harry piaceva quella situazione: non sapere chi quella persona fosse, o cosa volesse fargli. L'eccitazione gli stava inondando l'intero corpo, il genere di eccitazione che non aveva provato in mesi, il genere di eccitazione che non si era nemmeno conto di rimpiangere.

Dita calde gli toccarono il viso e lui si irrigidì. Quel semplice tocco sembrava così intimo, o forse gli sembrava che così fosse perché ne era acutamente consapevole, dato che i suoi occhi non erano in grado di vedere. Le dita scivolarono leggere, seguendo un percorso che partiva dai suoi zigomi e poi giù, sulla mandibola. Dopodiché gli toccarono con delicatezza la bocca, accarezzandola piano, e lui schiuse le labbra in modo automatico.

Un fiato caldo gli sfiorò la bocca, e per un attimo Harry ebbe paura. Avrebbe davvero permesso a uno sconosciuto di baciarlo?

A quanto pareva sì, dato che il suo intero corpo traditore fu sopraffatto dall'anticipazione, e la sua testa si inclinò un po' all'indietro mentre Harry si leccava e umettava le labbra, in attesa di essere baciato.

Non dovette aspettare a lungo. Poco dopo, labbra delicate si schiacciarono contro le sue, afferrandogli il labbro inferiore, e una calda lingua talentuosa passò sulla carne rosa e sensibile, facendolo rabbrividire.

Quella lingua gli invase la bocca, e lui fu vagamente sollevato che la persona che lo stava baciando sapesse di buono. Buono a livelli intossicanti.

Harry gemette per incoraggiarlo, desiderando che quella delicata esplorazione si trasformasse in qualcosa di più concreto.

Il suo desiderio si avverò quando la persona gli afferrò la nuca e lo baciò più a fondo. Harry si dimenticò di pensare e mollò la bacchetta per intrecciare le dita nei capelli sorprendentemente morbidi della persona che gli stava facendo girare la testa.

Il bacio finì fin troppo presto, anche se Harry aveva cominciato a sentirsi stordito per via della respirazione troppo superficiale. Ma non poteva lamentarsi, perché quelle labbra calde gli stamparono bacini lungo la mandibola, per poi passare a baciare e succhiare un punto vicino il suo orecchio.

Harry rabbrividì quando percepì il suo compagno fare lo stesso.

La persona ansimò al suo orecchio, "Merlino, Potter!"

Harry si gelò, recuperando di colpo la sua lucidità. Conosceva quella voce!

Con un ringhio, Harry si liberò dalla sua stretta e indietreggiò. In un attimo, si tolse il tessuto dagli occhi e puntò la bacchetta verso l'indistinta testa bionda.

"Accio occhiali!" urlò. I suoi occhiali gli volarono subito in mano, e Harry li indossò, lieto di essere di nuovo in grado di fulminare con lo sguardo il biondo che aveva davanti.

"Malfoy? Che diavolo stai combinando?" Harry si guardò intorno in modo frenetico, aspettandosi che gli Slytherin uscissero dai loro nascondigli e iniziassero a ridere di lui. "Che razza di scherzo bastardo è questo?" ansimò, pulendosi la bocca con una mano. Draco Malfoy l'aveva appena baciato! E lui gliel'aveva permesso! E gli era pure piaciuto!

Malfoy era in piedi nello stesso punto in cui Harry l'aveva lasciato, e lo fissava con, in mancanza di una descrizione migliore, un'espressione imbronciata.

"Non è uno scherzo," rispose Malfoy a bassa voce.

A Harry scappò una risata sarcastica. "Certo. Ovvio. Ti sei solo reso casualmente conto che non mi odi a morte, e che in realtà sei innamorato di me! Sì, questo ha molto più senso!"

Malfoy non disse nulla, si limitò a incrociare le braccia sul petto e a guardare da un'altra parte.

Harry lo fissò, allibito, anche se ogni tanto dava ancora un'occhiata intorno aspettandosi che qualcuno apparisse all'improvviso per ridere di lui. Ma non c'era nessuno in giro a eccezione di loro due e di un peloso drago volante sopra di loro.

"Questo è… uno scherzo. Deve… deve esserlo!" Harry si ritrovò a parlare a scatti.

"Oh, perché non ti lavi la bocca con uno scourgify?" scattò Malfoy.

Harry si accorse che si stava di nuovo sfregando la bocca. Di colpo quel gesto gli sembrò rude, e abbassò in fretta la mano.

Malfoy aveva un'espressione sinceramente offesa e sconsolata.

"Tu mi odi!" proclamò Harry, sventolando selvaggiamente la bacchetta in giro.

Malfoy lo guardò malissimo per un bel po', e Harry si aspettava che avrebbe confermato la sua dichiarazione. Invece Malfoy disse, "Non ti odio. Ogni singola parola di quelle lettere era sincera."

Le lettere! si ricordò Harry di colpo, e la faccia gli andò a fuoco. Merlino, tutte quelle cose perverse descritte nei minimi dettagli! Le lettere che facevano fantasticare Harry per ore nel suo letto. Ma aveva immaginato un uomo con la faccia indistinta e… be', capelli biondi, adesso che ci pensava, e forse occhi scuri e… pelle pallida?

Oh, Merlino! Oh, Dio! Sul serio era Draco Malfoy a fargli tutte quelle cose, nella sua mente?

Harry guardò Malfoy, lo guardò davvero, notando i capelli biondi che ricadevano liberi, ma ordinati, intorno al suo volto, gli zigomi alti