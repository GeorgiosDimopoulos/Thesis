ricominciato a camminare nel silenzio, barcollando.
Mandy l'aveva seguito e l'aveva circondato con un braccio, cercando di sostenerlo affinché non cadesse.
Mickey aveva alzato la testa e i loro sguardi si erano incrociati per un momento.
"Ce la faccio da solo" aveva protestato in un mugugno.
Mandy aveva riso, l'aveva stretto più forte contro di sé: "Ci sono io, qui".

Mandy aveva iniziato a prostituirsi insieme a Svetlana. La paga era buona, alcuni clienti le facevano dei regali e Mandy cercava di diventare un'altra persona mentre il loro cazzo affondava tra le sue gambe. Era solo una puttana della South Side, una delle tante, una come tante.
"La paga è buona e i soldi ci servono" aveva detto Mandy a Svetlana, e la donna russa aveva annuito.
Una parte di Mandy amava il suo lavoro. Perché c'era calore nel corpo, perché c'era qualcosa di vivo in lei anche solo per un attimo, perché lei si sentiva meno vuota del solito. Ma non era un effetto duraturo.
I clienti pagavano e se ne andavano, lasciandola di nuovo sola con i suoi pensieri e il suo dolore.
C'erano sere dure - le più dure - da vivere che sembravano non finire mai, persino per lei che aveva mandato giù così tanta merda in vita sua. Erano quelle in cui Mandy rientrava a casa seguita da Svetlana, ritrovando Mickey ubriaco sul pavimento o non ritrovandolo affatto da nessuna parte. Le più terribili erano le sere in cui Mickey stentava a riconoscere sua sorella, che sedeva accanto a lui sul pavimento gelido, gli prendeva il viso tra le mani e gli diceva: "Non puoi continuare così".
Una notte, rientrate dal lavoro, Mandy e Svetlana avevano litigato furiosamente.
Svetlana aveva osservato Mickey con una smorfia di disgusto e aveva affermato con il suo forte accento russo: "Non ho abbandonato la mia Russia per vivere così!".
Svetlana aveva dato un calcio a Mickey e gli aveva rovesciato addosso i resti di vodka rimasti nella bottiglia mezza vuota.
Mandy aveva urlato con tutto il fiato che aveva in gola, fronteggiandola: "Allora tornatene in Russia, stronza!".
Svetlana l'aveva fatto e Mandy era rimasta sola, con la testa di suo fratello appoggiata sul ventre, mentre gli accarezzava i capelli ancora bagnati.
Aveva pianto molto e le lacrime erano cadute anche sul viso di Mickey, che aveva spalancato gli occhi e aveva sussurrato il suo nome.
Mandy gli aveva sorriso debolmente e si era chinata a baciarlo sulla guancia.
"Almeno questa volta mi ha riconosciuta" era stato il pensiero di Mandy.

Mickey – con scarso successo – aveva cercato di farsi uccidere numerose volte. Quando era ubriaco provocava chiunque, soprattutto Terry, sperando che gli piantassero un proiettile in testa e lo liberassero dal peso di dover continuare a vivere.
Mickey era un Milkovich fino al midollo osseo. La prima regola dei Milkovich è sopravvivere e restare vivi, non ha importanza come, ce l'hanno nel sangue.
Infatti Mickey era ancora vivo. Vivo. Mandy aveva smesso di considerare suo fratello una persona viva dopo il funerale di Ian. Mickey era morto quel giorno: non aveva pianto, non aveva urlato, non aveva fatto o detto niente. Il nulla lo aveva avvolto e aveva ricoperto i suoi occhi blu rendendoli completamente vuoti.
Era entrato e uscito dal carcere diverse volte, Mandy aveva smesso di contarle.
Aveva scopato un sacco di gente a caso, maschi e femmine, Mandy aveva smesso di contare anche loro.
Mandy aveva smesso di sperare che Mickey potesse tornare a vivere in qualche modo: era perennemente ubriaco, violento, pieno di rabbia cieca, c'era una collera nei suoi occhi che la spaventava.
E, quando Mickey non era tutto questo, era anche peggio perché sembrava davvero un morto.

Mandy rise. Una risata roca e profonda.
"Ian è morto, ma Terry fottuto Milkovich è ancora vivo" disse lei, continuando a ridere di una risata senza emozioni e spaccando lo specchio che aveva davanti con un pugno.
Mandy urlò per il dolore che la lacerava dall'interno, perché lei era una Milkovich e aveva conosciuto la morte fin da bambina, portandola nel cuore.
Il sangue cominciò a scivolare lungo i suoi polsi, disegnando scie vermiglie sulla pelle, e sporcò le piastrelle del bagno.
Mandy Milkovich, la puttana della South Side, entrò nella vasca da bagno e si accese una sigaretta, inspirando profondamente.
Prese il cellulare, compose il numero di Lip, ma lui non rispose. Mandy ascoltò la voce della segreteria telefonica e poi registrò il messaggio: "Ciao Lip, sono Mandy, molto probabilmente sarai al lavoro. Spero che tu stia bene. Mi manchi".
Lip aveva interrotto gli studi, aveva sposato Karen Jackson - la biondina psicopatica – ed era rimasto nella South Side come se fosse bloccato anche lui lì, insieme al ricordo del suo fratellino morto. Aveva trovato un lavoro che nel complesso trovava soddisfacente.
La vita di Lip era stata rotta in mille frammenti impossibili da ricomporre, la morte prematura e inaspettata di Ian aveva spaccato tutti loro. Lip si era rifiutato di continuare a vivere senza di lui, l'aveva amato troppo e troppo profondamente, e una parte di lui era esplosa insieme ad Ian. Mandy aveva