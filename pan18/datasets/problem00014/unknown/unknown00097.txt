, jesienne dni spędza więc na zmianę na zabijaniu i motywowaniu; krzyczy i krzyczy, zachęcając do walki i dodając sił, by za chwilę z równym zapałem eliminować kolejnych wrogów. Krzyczy Avada Kedavra i Zwyciężymy, i Sectumpsempra, i Pamiętajcie, dlaczego to robimy, i Petrificus Totalus, i Dacie radę, i krzyczy, i krzyczy, i krzyczy bez końca, prowadząc bitwy bez końca i patrząc bez końca na trupy, jedyny koniec widząc w śmierci, której za wszelką cenę próbuje wydzierać jak najwięcej ludzi i z powodu której krzyczy tak długo i głośno, że następnego dnia nie jest w stanie nawet mówić. Nie wypowiada więc ani słowa, zamiast tego krzycząc z każdym dniem coraz głośniej i głośniej.  Po wielu miesiącach intensywnych walk, głodu, potu, krzyków i cierpienia (i śmierci, która zebrała tak gęste żniwo, że każda jej kolejna wizyta coraz bardziej zmieniała emocje w plewy, oddzielane z każdym dniem mocniej i mocniej, by można dalej żyć, oddychać i walczyć, walczyć na życie i śmierć, która zebrała tak gęsto żniwo, że) Harry wypełnia swoje przeznaczenie i wygrywają. Gdy mówi: „Skończyło się”, czuje ulgę i tylko gdzieś w głębi siebie, tam, gdzie zamiast spodziewanych oparów wysychającego deszczu znajduje się tylko dusząca wilgoć, ma wrażenie, że mówi nie tylko o wojnie.  W sercu  Gdy wojenny pył opada, odsłaniając zniszczenia o nieprawdopodobnej skali, Harry zaczyna utwierdzać się w przekonaniu, że tak naprawdę nic się jeszcze nie skończyło, a w zasadzie to dopiero teraz się zacznie. Emocje, które należało schować w ferworze walki, w końcu się uwolnią, jednak wszelkie próby uzewnętrznienia ich spełzną na niczym; to, co jest na zewnątrz ludzi, jest równie zniszczone jak to, co znajduje się w ich środku. Dni zmieniają się więc w nieustanną walkę z samym sobą i światem, próbą posklejania wszystkiego, czego się nie da naprawić nawet najlepiej rzuconym Reparo i przeproszenia za wszystko, czego nie da się zapomnieć nawet po perfekcyjnie wykonanym Obliviate. Po wielu dniach (tygodniach, miesiącach, latach, życiach) zaczynają żyć na nowo, a raczej rozkwita w nich nadzieja, że to jeszcze będzie możliwe. Wracają stare problemy, pomimo zmodyfikowanej przez wojnę formy pozwalające z powrotem odnaleźć samego siebie i sens, który zdawał się już dawno zostać utracony. Harry zaczyna na nowo myśleć o miłości, wolności i świecie pozbawionym stałego poczucia lęku, choć jeszcze nie jest pewien, czy umiałby się w takim świecie odnaleźć. Nie zastanawia się nad dopasowaniem recepty na szczęście pod swoim kątem, zamiast tego realizując ją tak, jak wszyscy inni, bo to wydaje się właściwe (i z całą pewnością dużo prostsze i wymagające mniej wysiłku, a ty, Harry Potterze, jesteś naprawdę zmęczony i nie potrzebujesz tego jeszcze pogłębiać). Otwiera się więc na nowo, pozwalając uczuciom jeszcze raz zaistnieć w jego życiu i, ku swojej ogromnej uldze, odkrywa, że nie stracił zdolności do kochania i odczuwania całej palety emocji, którą wykorzystuje, na nowo kolorując swój świat. Spędza czas z przyjaciółmi, odsłaniając kolejne kawałki nieba i zbliża się do Ginny, która nie wzbudza w nim takich emocji, jakie powinna, jednak raz za razem przecina jego kokardę, nie pozwalając jej się zrosnąć na nowo i Harry jest jej za to wdzięczny tak bardzo, że przestaje analizować, czy jest tak, jak być powinno i po prostu pozwala sobie na wychodzenie z klaustrofobicznie małego pudełka.  (I tylko czasami, gdzieś w głębi siebie, tam, gdzie choć deszcz częściowo wyparował, to jednak nie stał się nawozem dla czegoś nowego i wciąż znajduje się tam pustka, której końca dawno przestał szukać; tam, patrząc na Hermionę i Rona, a później na Lunę i Neville’a i wszystkie inne szczęśliwe pary, właśnie tam czuje, że coś jest nie tak, jak być powinno. I może coś by z tym zrobił, gdyby jeszcze wierzył, że cokolwiek może być tak, jak powinno. Może gdyby nie był tak przyzwyczajony do myśli, że dobrze oznacza dobrze, a jak jest dobrze, to przecież nie powinno się narzekać; może gdyby nie był tak bardzo zmęczony, a w jego pudełku nie było tak ciasno, może wtedy wszystko skończyłoby się inaczej. Czasami o tym myśli, jednak najczęściej zostawia wątpliwości w pustce, w której swobodnie się poruszają, tylko momentami krzycząc i wywołując echo docierające do jego umysłu).  Na ślubnym kobiercu  Problem zaczyna się, gdy nie zgadzamy się z jego działaniem i próbujemy rozegrać partię po swojemu, ignorując wszelkie reguły.  Kocha Rona i Hermionę, kocha też Ginny i wszystko wydaje się być dobrze, bo skoro kocha tyle osób, to przecież nie może być inaczej. Ślub jest piękny, a Ginny w swojej długiej, prostej sukni zachwyca wszystkich zebranych gości i na zawsze zapisuje się na okładce Proroka jako jedna z najważniejszych panien młodych czarodziejskiego świata. Zmierzają do szczęśliwego zakończenia, wierząc, że po całym chaosie, którego doświadczyli, w końcu do niego dotrą i zostaną w jego spokoju do końców swoich żyć (końców nareszcie nie kreślonych zmiennym palcem nienawiści czyhającej na każdym kroku i wyciągającej po nich swoje chciwe, przepełnione niepewnymi palcami dłonie, które tylko czekały na wyduszenie z nich ostatniego kawałka powietrza, choć prosili, przecież tak bardzo prosili, by tego nie robiły). Idą pewnym krokiem, nauczeni doświadczeniem, bo w końcu na wojnie nie ma miejsca na wahanie ani na miłość, ani na bycie sobą, ani na bycie szczerym ze sobą, ani na