kręcące się powoli kółka przewróconego wózka, wciąż czekały, aż to stare dobiegnie końca.

 

***

 

Cooper nie spodziewał się zobaczyć starego dobrego Kapitana samego w centrum, szczególnie, że nigdzie w okolicy nie było ani kliniki ani szpitala, w którym mógłby zostawić Tony'ego. Samo to było dziwne, więc mężczyzna uniósł skonsternowany brwi. Steve zachowywał się inaczej niż zwykle – ciągle spoglądał na zegarek i przystawał to oglądając wystawę sklepową to rozglądając się dookoła. Dokładnie jakby na kogoś czekał.

Tego, co zobaczył, w życiu by się nie spodziewał. Nie po starym dobrym Kapitanie – swoim wujku, powierniku tajemnic i idolu. Chłopak, który podszedł do niego i którego ten pocałował był młodziutki. Cooper nie znał młodego wujka Tony'ego, ale tata często pokazywał jemu i jego rodzeństwu zdjęcia. Nowy kochanek Steve'a był do niego bardzo, za bardzo wręcz podobny.

Cooper zastanawiał się czy podejść, przywitać się i obserwować jak policzki, złapanego na gorącym uczynku, drogiego Kapitana pokrywają się czerwienią. W końcu doszedł do wniosku, że nie potrafiłby odmówić sobie tej przyjemności. Był w końcu Bartonem, wyzwania podobne do tych miał we krwi, a tej przebiegłości, której nie dostał w genach wyuczył się od ciotki Nat.

- Cześć wujku! – krzyknął przebiegając przez ulice i stając naprzeciwko zaskoczonej pary.

- Cooper... - rzucił wyraźnie zmieszany Steve. Trybiki w jego głowie już układały najlepszy plan ucieczki, ale jego chrześniak nie miał zamiaru tak łatwo odpuścić.

- Nie przedstawisz mnie? - zapytał z pozornie lekkim uśmiechem, zerkając przy tym na drugiego mężczyznę.

- Thomas, Cooper. Cooper, Thomas – powiedział. Widać było, że czuł się wyjątkowo niekomfortowo, a za chwilę miało być jeszcze gorzej, bo Cooper szykował dla niego małą bombę.

- Bardzo miło mi cię poznać – zapewnił i zlustrował go wzrokiem. - Jesteś uderzająco podobny do mojego drugiego wujka, Tony'ego, wiesz?

Oczy Thomasa zrobiły się wielkie jak spodki. Cooper uśmiechnął się pod nosem, wiedząc, że właśnie włożył kij w mrowisko i był z siebie dumny. Z drugiej strony martwił się o Tony'ego, bo coś mówiło mu, że powinien. Wymawiając się spotkaniem, pożegnał się z nimi i odchodząc wyłuskał z kieszeni komórkę i nakreślił do ojca krótkiego, ale treściwego smsa wiedząc, że ten na pewno nie zostawi sprawy własnemu biegowi.

 

***

 

Clint stał w drzwiach i nie wierzył własnym oczom. Nie chciał im kurwa wierzyć. Gdyby to zrobił musiałby przyznać, że to co widzi jest prawdą, a nie chciał naprawdę nie chciał. Nie był na to gotowy. Nie miał pojęcia czy cokolwiek, kiedykolwiek przygotowałoby go na taki widok.

Pokój śmierdział jakby nikt nie odwiedzał go od wielu tygodni. Mocz, ludzkie fekalia, zapach niemytego ciała i coś znacznie, znacznie gorszego - zapach zgnilizny.

Clint przyłożył rękę do ust. Cholera. Był przekonany, że widział w życiu naprawdę dużo, zarówno jako szpieg jak i superbohater, za którego nigdy do końca się nie uważał, ale nic, nic nie było go w stanie przygotować na coś takiego, mało tego był przekonany, że nie miałby żadnego problemu z puszczeniem dorodnego pawia.

Nie rozumiał, nie miał bladego pojęcia jakim cudem ten smród nie zaniepokoił sąsiadów. Mógł przysiąc, naprawdę mógł przysiąc, że przebijał się on przez ściany i niósł z wiatrem. Z drugiej strony, ta bardziej racjonalna część jego mózg wiedziała, że dopóki sam tu nie wszedł, nie miał pojęcia co zastanie.

I nie - latające muszki, zapach, brud - to nie było wbrew pozorom szczytem masakryczności tej sceny. Najgorsze, najbardziej odrażające w tym wszystkim było to, że w środku całego tego obrazu stał wózek, a na nim siedziało ciało - Clint nie potrafił zmusić się do myślenia o nim jak o człowieku. Wiedział, oczywiście, że nie była to lalka - mężczyzna oddychał, czy może raczej rzęził, spoczywające na podłokietnikach pałąkowate palce drżały lekko, a wyzierające zza zakrywających jego twarz splątanych strąków mętne oczy, patrzyły gdzieś przed siebie.

Nie mniej jednak Clint nie chciał wierzyć w to, że ktoś mógłby zrobić innej ludzkiej istocie coś takiego. Człowiek, człowiekowi. Partner, partnerowi. Ktoś, z kim spędziłeś tyle lat, ktoś komu ufałeś, kogo kochałeś. Barton poczuł jak przed ogólne ogłuszenie zaczyna przebijać się wściekłość.

- Rogers, ty sukinsynie - warknął i zamarł z przerażenia, bo głowa mężczyzny - Tony'ego Starka - uniosła się powoli, a mętne błękitne oczy jakby skupiły się na nim, przepalały go na wskroś. Clint poczuł, że kręci mu się w głowie, że jeszcze chwila, a kolana odmówią mu posłuszeństwa. Wziął głęboki oddech i nieomal natychmiast zapragnął zwrócić go z powrotem.

Drgnął słysząc te rzężące, bełkotliwe nieskładne dźwięki, które wydał jego przyjaciel. Clint nie sądził, nigdy w życiu nie myślał, że dożyje dnia, w którym będzie miał okazję oglądać żywy, gnijący za życia szkielet człowieka. Nie sądził, że w dwudziestym pierwszym wieku przyjdzie mu doświadczyć naocznie całkowitego odczłowieczenia. Nigdy nie podejrzewałby, że taki horror hodowano na jego własnym podwórku. Kurwa, gdyby tak było NIGDY, nigdy by do tego nie dopuścił.

Nie byłby sobą, gdyby mimo całego tego koszmaru nie zauważył, że w oknie brakowało klamek, że podłoga usłana była odłamkami szkła i porcelany, nerką, workami na mocz, zużytymi jednorazowymi strzykawkami, że gdzieś w kącie stał stojak z zassanym opakowaniem po kroplówce -