casa, non avrebbe letto il messaggio… Così rinunciai a scrivergli, sospirando di sollievo giusto un attimo prima di fiondarmi di sopra per mettermi qualcosa addosso. Aprii l’armadio e, per un attimo, mi sentii depresso: non c’erano che jeans blu scuri, alcuni più sdruciti e consumati di altri, camicie e maglioncini erano accuratamente riposti nel cassettone accanto al letto. Mia madre era una donna metodica e ordinata, mi aveva trasmesso quel tratto anche per compensare al disordine che Harriet si lasciava alle spalle, ma iniziai a cercare come un forsennato un maglione che non fosse slargato, consunto, macchiato o chissà che altro. Alla fine ne scelsi uno blu scuro, da mettere con una camicia dello stesso colore, aveva dei disegni rossi e bianchi ma non era importante. Era il maglione più bello che avevo, non lo mettevo mai per paura di rovinarlo, eppure sentivo che quella era l’occasione giusta per indossarlo. Mi infilai un paio di jeans scuri e le scarpe con cui ero andato in facoltà, erano normali e da uomo, ma mi piacevano molto. Quando mi resi conto di essere corso in bagno per afferrare la confezione di gel per capelli di Harriet, mi bloccai a guardarmi nello specchio. Che diavolo stavo facendo? Mi stavo veramente mettendo in tiro per quello che, fino a quel momento, avevo reputato uno scherzo? Guardai il cellulare, nel trambusto non avevo fatto caso nemmeno al ritorno di mia sorella, e intanto le campane rintoccarono le otto e trenta della sera. Era buio oltre la finestra del bagno, Harriet aveva una sciarpa grigiastra al collo e mi guardava, incorniciata dalla porta.
-Che diavolo fai, sveglia Johnny?
Digrignai i denti, odiavo quel soprannome che mi aveva affibbiato solo perché riuscivo a dormire meno di lei, quando dovevo alzarmi presto non mugolavo come un cane ferito per stare a letto altri cinque minuti.
-Quello è il mio gel per capelli?!
Lo rimisi a posto, dato che effettivamente non mi serviva, e mi resi conto di aver fatto la peggiore cazzata della mia vita. Mi guardai nuovamente nello specchio, ignorando mia sorella e le sue frasi su quanto fossi idiota, e non mi sprecai nemmeno di risponderle di andare a quel paese e rimanerci per sempre. Mi sentivo trasecolato, come se mi guardassi con gli occhi di un altro, mentre mi facevo bello – per quel che mi era possibile – per… Per niente.
-Idiota. Idiota, John.- mi dissi arrabbiato, battendomi una mano sulla fronte e scuotendo il capo. Mi sentivo a pezzi, scombussolato e arrabbiato, avevo voglia di chiudermi nella mia stanza e affogare tra le righe del libro di Anatomia fino alla mia laurea. Come potevo, davvero, essere stato così stupido da credere che…
Sentii suonare il campanello e persi dieci anni di vita in un secondo, mi fiondai verso il piano inferiore ma Harriet era già davanti alla porta.
-Sì?- chiese, aprendola. Mi bloccai a metà delle scale, non riuscivo a vedere chi fosse, ma tutto fu molto chiaro quando sentii la voce baritonale che rispondeva a mia sorella con fare annoiato.
-C’è John?
Nella mia mente non sembrava accadere più nulla, era arida e silenziosa come il deserto afghano, solo una voce solitaria ripeteva in sequenza tre parole: “oh mi dio”. Per il resto, c’era il vuoto. Harriet si voltò a guardarmi e si fece da parte, scesi titubante le scale fino a farmi vedere da Sherlock, avvolto nel suo giubbotto di pelle, i ricci liberi dal casco e gli occhi frizzanti posati su di me. Un leggero ghigno gli curvò le labbra piene e chiare, contro le quali si stagliava il filtro giallognolo della sigaretta.
-Ti avevo detto di farti trovare giù.- proferì, e deglutii pesantemente. -Ti aspetto da dieci minuti.
Provai a deglutire di nuovo, ma stavolta la gola era secca, e iniziavo a sentire una certa impossibilità motoria e respiratoria di fronte al suo sorriso, ai suoi occhi, alle sue labbra e a lui, più in generale. Ora capivo come si sentivano le ragazze, Molly compresa, nel guardarlo.
-Non è molto educato.- proseguì tranquillo, scuotendo la testa. -Muoviti, siamo in ritardo.
Raggiunsi Harriet sulla porta, che fissava spaesata un po’ me e un po’ Sherlock, che per tutta risposta la ignorava bellamente e continuava a fumare. Dio, era bello da togliere il fiato, in piedi sul marciapiede, appoggiato alla sella della moto. Come una scultura perfetta, resa viva per qualche strana magia. Mi infilai silenziosamente il giubbotto e salutai Harriet con un’occhiata scombussolata, lei mi sorrise e mi ritrovai a pensare che forse ero davvero in un sogno. Lei non mi sorrideva mai, mi odiava e non perdeva occasione di dimostrarmelo, eppure quella sera mi strizzò l’occhiolino e rise, rise, augurandomi di divertirmi con fare divertito. Mi sbattè letteralmente la porta alle spalle e mi ritrovai sul marciapiede, Sherlock era risalito sulla moto e mi guardava, in attesa. Gli sorrisi, più per circostanza che altro, sentivo il cuore martellarmi in petto e le ginocchia molli come burro; mi passò un casco grigio e mi sorrise di nuovo, mandandomi in totale trance.
-E’ di mio fratello, ma