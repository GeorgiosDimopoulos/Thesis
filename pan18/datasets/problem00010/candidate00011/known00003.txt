corrimano con la destra, iniziarono a salire le scale. Dovette ammettere che quel metodo era migliore delle stampelle, dato che il petto e il fianco gli facevano ancora male.

"Sei più forte di quanto sembri," disse quando furono quasi arrivati.

"Grazie, John."

Anthea lo depositò nel soggiorno con l'entusiasmo di qualcuno che consegna un pacco. Tornò al piano terra per recuperare le stampelle, si assicurò che fossero a portata di mano, e poi tirò fuori il telefono.

"Tu, uhm, ti alleni molto?" domandò John.

"Naturalmente," rispose senza alzare lo sguardo. "Ho preso accordi perché i pasti ti vengano consegnati a casa."

"Non è–"

"È inutile protestare," disse Anthea, messaggiando a tutta velocità. "Bye."

E con quello scomparve giù per le scale.

Un minuto dopo la signora Hudson era al piano di sopra a sommergerlo di attenzioni. In tutta sincerità, John era lieto di avere qualcuno intorno. Non gli piaceva essere accudito, ma sapeva che c'erano alcune cose che per un po' sarebbero state difficili da fare.

"Allora, qui ci sono le tue medicine," disse lei, dopo avergli preparato un tè."Ho preparato tutto. Mi raccomando, prima mangia qualcosa."

"Lo so, signora Hudson." John sorrise.

"Nel frigo c'è una bella cenetta per te, e qualcosina anche per domani. Bene, se hai bisogno di qualcosa, qualsiasi cosa, dammi un colpo di telefono e arrivo subito. Almeno finché non ti sei rimesso," aggiunse.

"Sono sicuro che andrà tutto bene."

"Riposati e basta, caro."

John sorrise ancora e annuì.

La signora Hudson chiuse la porta dietro di sé, e lui si ritrovò da solo.

John si appoggiò allo schienale della poltrona. Sul tavolo acconto a lui c'erano tè, biscotti, una bottiglia d'acqua, medicine varie, e il telecomando. Le stampelle erano a portata di mano, e il suo portatile era infilato fra il cuscino e il bracciolo della poltrona.

Aveva tutto sottomano, ma non aveva voglia di fare alcunché.

Di colpo, una delle boccette delle sue medicine si lanciò via dal tavolo.

"Sherlock, rimettila a posto. Non è il momento."

"Oh, taci."

John si gelò.

"Mi puoi sentire. Interessante."

John fece scorrere lo sguardo per la stanza, ma non c'era nulla.

"Non ci riuscivi, prima."

“Sherlock?”

"Ovvio."


Continua



“Sherlock?”



"Ovvio."


"È straordinario," disse John.

"Lo è?"

"Certo che lo è." Poi John fece una pausa. Si era abituato a parlare a Sherlock ad alta voce, ma ricevere risposta era tutta un'altra cosa.

"Deve essere stato l'incidente," stava dicendo Sherlock. "Sei stato molto vicino all'altro lato. Esperienza di quasi morte. Interessante." Una pausa. "Stai bene?"

"Sì." John si schiarì la gola. "Mi sono rotto una tibia. Non una brutta frattura, tutto sommato, ma credo che dovrò fare comunque della fisioterapia. Mi sono anche incrinato delle costole e ho avuto qualche emorragia interna. Ma hanno detto che sono stato incredibilmente fortunato."

Ci fu un breve silenzio. "Ti ho visto, dopo che sono stato investito," disse John. "Mi stavi dicendo di tener duro."

"Non è quello che si dice alle vittime di un incidente?" rispose Sherlock, in tono annoiato.

"Solitamente," concordò John.

"Ma?"

"Ma non c'è nulla di solito in questa situazione. Tu sei morto."

"Sei così perspicace, John." La voce di Sherlock era un po' più distante, come se fosse andato alle finestre. "E ora mi sono scoperto con Mycroft."

John si sentiva in dovere di girarsi, ma muoversi anche di poco era fuori questione. Ad ogni modo, suppose che non importava in quale direzione uno fosse girato quando si parlava con qualcuno che non si poteva vedere.

"Allora è qualcosa che puoi fare? Digitare?" chiese John. "Usare il computer?"

"C'è bisogno di molta energia per trasmettere messaggi attraverso apparecchi elettronici, ma sembra che si possa fare. L'aver usato il tuo telefono l'ha mandato in corto," aggiunse. "Te ne servirà uno nuovo."

"Ok," disse John. "Quindi è probabile che non ci siano molti fantasmi su internet."

"No. Siamo incompatibili con qualcosa. Devo ancora capire cosa. Consumiamo anche energia elettrica."

John ricordò qualcosa riguardo quello: macchine fotografiche e telefoni che si spegnevano in luoghi infestati da fantasmi. La batteria del suo stesso laptop non durava mai quanto avrebbe dovuto.

"Senti, qualsiasi faida tu avessi in corso con Mycroft, è finita. Hai vinto tu."

"L'ha detto lui?" Sherlock sembrava sorpreso.

"Ha detto che si devono onorare i desideri dei morti, anche se è una sfortuna che tu sia morto e che ancora abbia dei desideri."

“Hmm.”

"Ma che lavoro fa in realtà tuo fratello? Continua a dire di lavorare per il governo."

Sherlock sbuffò. "Mycroft è il governo britannico, e non lasciarti convincere del contrario."

John non riuscì a formulare una