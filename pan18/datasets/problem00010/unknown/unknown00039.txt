non l'avevo capito?"

Salazar fu preso in contropiede. Spalancò gli occhi e arretrò di un passo, come colto a commettere un peccato orribile.

Helena alzò la bacchetta verso di lui, la presa nuovamente salda.

"Ma tu hai rinnegato le mie origini. Mi hai privato della mia eredità." sputò con rabbia, il viso crudele.


Ricordava, ricordava il giorno della maledizione; ricordava quando da bambina giocava con i serpenti e Salazar, in un moto di panico, le aveva tolto la voce per negare al mondo la sua infedeltà.



Ricordava l'espressione un po' triste di Rowena il giorno dello Smistamento, le sue mani sul capo a curarla di un dolore intimo che non poteva comprendere.



Ricordava l'angoscia di sua madre, che aveva cominciato a manifestarsi quando il Barone aveva iniziato a corteggiarla. Loro, fratelli di sangue ma nascosti al mondo.



Ricordava il grido della Fenice, quando lei aveva scoperchiato i calderoni di bugie e aveva deciso di smettere di cercare di essere buona e si era arreso al tarlo che le corrodeva l'anima. Aveva abbracciato ciò che restava del suo essere Serpeverde e si era spinta più di ogni altro nella ricerca dell'illuminazione oscura.


"Helena..."

"Avada Kedavra."

Suo padre, il padre di sangue che l'aveva sempre rinnegata, cadde fin troppo facilmente ai suoi piedi, l'espressione stupita e addolorata ancora sul volto.


Gli occhi di pietra che le chiedevano un perdono che non avrebbe mai concesso.


Era giunto il tempo, per Helena, di sprofondare nell'ombra.

 

***

 

Quando Tom crea il suo secondo Horcrux, uccidendo Tom Riddle senior in un moto d'indifferenza soddisfatta, Helena non può far altro di ripensare all'omicidio di Salazar.


Non l'ha mai chiamato padre, neppure nei suoi incubi mortali.


Sorride, soddisfatta, e rivive quel moto di estatica morte con la consapevolezza di ciò che questo significhi nel profondo.

L'assassinio di un genitore è una ferita nel mondo più profonda di qualunque altra. E' un luogo dove una Fenice non potrebbe mai nascere né sopravvivere.

E Helena è contenta di poterlo vivere due volte; di far parte di una spirale di storia destinata a ripetersi.

Avrebbe voluto che lui usasse il Diadema, in quell'occasione. Ma l'Albania è lontana e Tom è molto attento a non lasciare tracce compromettenti dietro di sé.

Fino a che dovrà tornare ad Hogwarts a settembre, non sarà libero di lasciare il paese.


Helena osserva la luce della sua anima mutilata, un po' più fioca della precedente volta, e si lecca le labbra che non ha pregustando la freddezza del suo spirito libero.


Tom è di nuovo debole, spezzato, e collassa sul pavimento dopo aver inserito parte di sé nell'anello.

Lei riconosce la Pietra della Resurrezione e il segreto rimane chiuso nella sua mente. Non è crudeltà, ma semplice potere.

Aspetta come l'altra volta che Tom si riprenda, rimanendo stesa accanto al suo corpo vinto dal dolore.


Poggia la schiena a terra e chiude le mani a croce sul petto, come in una bara.


Quando lui torna abbastanza in forze e si rende conto che lei è rimasta la fulmina con un'occhiata di odio puro.

"Non devi." le dice, rabbioso, il dolore ancora evidente.

"Cosa, Tom?"

"Non devi vedermi così debole."

Helena si volta verso di lui e sorride piano.

"Ma me lo concederai, Tom." gli dice "Perché io so dove si trova un Oggetto del Potere, e ti svelerò la sua ubicazione solo se mi permetterai di restarti accanto."

Il volto del ragazzo si deforma; furia e dolore si mescolano e lei vede emergere il rosso del sangue nelle iridi.


Non va bene. Non deve essere così caldo; non deve possedere il fuoco della Fenice.



Deve liberarsi.



Deve gettare via le sue spoglie mortali e seguirla nel freddo eterno.


Tom ci mette alcuni istanti a controllarsi; spegne la rabbia con fatica in favore di un'espressione più neutra.

"Va bene." le risponde infine "Ma solo perché sei tu, Helena."


Solo perché possiede segreti che lui non può permettersi di perdere.


Helena sorride, fingendo riconoscenza e timidezza.


E' solo un ragazzo che non ha ancora imparato a giocare la partita. La sua trappola di ghiaccio si chiuderà addosso a lui e quando se ne accorgerà sarà troppo tardi.


 

***

 

Il Barone la trovò per terra, scomposta, a ridere in un modo malato.

La sua rabbia venne per un momento fermata dall'immagine inconsueta, dalle vesti di Helena che le lasciavano scoperte le cosce. Il desiderio si impossessò di lui e scomparve in un rantolo d'orrore, quando notò pochi passi più in là il corpo senza vita di suo padre, Salazar Serpeverde.

"Cosa." sussurrò, le voce bloccata in gola "Cosa avete fatto."

Helena rotolò su se stessa e si puntellò sui gomiti, osservandolo da sotto in su con uno sguardo di sfida e derisione.

"Lo sai perché non ho mai accettato di diventare la tua sposa?" rispose, non riuscendo a smettere di sorridere "Perché Salazar è anche mio padre. E lui lo sapeva, mia madre lo sapeva... Io l'avevo intuito, ma stasera ne ho ottenuto la conferma. Ho