. Dunque era cominciata una giostra  perversa, a tratti crudele, baci rubati e quasi agguati proditorii. Sakura  diceva ch’erano solo amici, ma al dunque non rifiutava un solo bacio.  Era sempre al suo fianco, con una persistenza che infondeva  un naturale sentimento di fiducia e sicurezza.  Era troppo egoista per chiedergli cosa ne pensasse; haido era  schiavo del suo stesso bisogno. Si era stirato pigro, annaspando nel vuoto: la certezza che  Sakura non ci fosse l’aveva costretto a fare i conti con la realtà di una  solitudine imprevista.  Si era guardato intorno, intorpidito dal sonno, schiavo pure  di un presente in cui i giorni dell’ebbrezza parevano lontanissimi. Una mano tra  i capelli corti, piccole ciocche d’ebano sui suoi occhi appannati. “Sakura?”  l’aveva chiamato a più riprese, senza trovare tracce che gli dicessero ancora di  lui, di una presenza accogliente e di un’evidenza piacevole. Stronzo. tetsu aveva concesso una pausa che suonava tanto generosa  quanto più sospettava che l’avrebbero usata in modo inaccettabile; haido sperava  in ogni caso che si riferisse alle sigarette, perché non avrebbe potuto  tollerare di guardare ancora in viso Ogawa se avesse immaginato ch’era al  corrente di tutto il resto.  Eppure, nei momenti in cui il suo ego buffone e prepotente  tornava a farsi avanti, haido avrebbe davvero desiderato vuotare il sacco  davanti a quel leader così irreprensibile e così saldo, così lontano dai  giudizi, perché scevro di ogni debolezza.  Avrebbe voluto cogliere forse la gelosia nei suoi occhi e la  stizza di un possesso perso.  Avrebbe forse cercato in quella sfida aperta al buonsenso la  prova provata d’essere unico. Per tutti.  La verità, però, era che sapeva pure di non poter rinunciare  al tetsu che amava di più, che gli riconosceva le sue debolezze, ma lo trovava carino. Carino come non era affatto, perché viveva solo di quei suoi  inconsulti e prevaricatori appetiti per non amare davvero che se stesso. E anche  Sakura, sì, nero come il calore dell’abbraccio di una notte complice e  protettiva. Gli si era posto accanto, ciccando oltre la ringhiera del  piccolo balcone affacciato nel vuoto aereo dell’ennesimo grattacielo di Tokyo,  colonne d’oro in quei tramonti che parevano schizzati dalla tavolozza di Dio.  “Perché non mi hai aspettato questa mattina?” gli aveva detto  inalando la prima boccata. Sakura non gli aveva risposto, intento com’era ad  accarezzare la sua Seven Star come non faceva più con le sue labbra.  “Erano le due, forse le tre, quando me ne sono andato.” haido si era limitato a fissare la punta dell’anfibio per  qualche istante. Poteva avvertire i palpiti del proprio cuore con un nitore  spaventoso, ma ignorarli non avrebbe condotto a nulla; sapeva già quale voce  celassero: somigliava a quella di tetsu, una coscienza che non voleva ascoltare.  “Se ti stai chiedendo da quanto ti tradisco, haido, la  risposta è da sempre,” aveva aggiunto Sakurazawa senza accenti particolari,  prima di passargli le dita tra i capelli e poi prolungare la carezza lungo la  curva della sua schiena, fino alle natiche alte e compatte.  “Te l’ho detto da subito. Io non sono uno di quelli.” haido si era sgretolato, frammento dopo frammento, ma senza  darlo a vedere; senza lasciare nel proprio sguardo che una vaga indifferenza,  per quanto pure potesse renderlo credibile il leggero tremito delle sue mani.  Aveva perso la presa sulla cherokee, inghiottita dal vuoto  dell’ennesima profondità urbana: per qualche secondo si era pure detto, nel  complesso, che avesse fatto una fine più dignitosa di quella che toccava ai suoi  sogni – s’erano poi tali.  “Questi mesi, allora?” aveva mormorato, sforzandosi di tenere  la voce ferma, per quanto pure morisse tra le maglie di sentimenti collassati in  un nulla.  “Quando offrono, è da stupidi rifiutare.” Sakura aveva allungato quell’ultima stoccata senza il minimo  tremito, come se fosse anzi buono e giusto imputargli una debolezza che non era  innocente, ma senz’altro autentica. Una debolezza ch’era proprio lo stronzo che gli aveva spezzato il cuore. Una debolezza ch’era anche il suo essere  scoperto, sempre troppo fragile o troppo disponibile o troppo vero. Anche  semplicemente quello. E falso insieme. Sotto la pioggia di settembre aveva ripercorso settimane di  una storia tutta sbagliata, un blocco dopo l’altro, fino al parco Yoyoji, dove  mille volte si era detto che con Sakura al fianco e certi tramonti d’oro non  aveva nessuna ragione per essere infelice.  Il problema era piuttosto la felicità non esistesse da  nessuna parte e stupido a cercarla oltre il bordo scrostato di una maschera di  scena.  Passo, dopo passo, dopo passo: un cane bagnato e senza  lacrime, un deficiente che aveva solo tanta voglia di morire. Troppa voglia di  morire. Si era svegliato scosso dai tremiti di un corpo che bruciava  più di un tizzone, ma che sapeva di poter imporre alla storia anche solo in  forza di una determinazione che non aveva nulla di buono e nulla di sano, ma  somigliava a una specie di ansia soffocata: non poteva dargliela vinta. In fondo  era haido.  Sakura avrebbe inghiottito strisciando quella sincerità non  richiesta, perché come non aveva avuto bisogno del suo consenso per baciarlo,