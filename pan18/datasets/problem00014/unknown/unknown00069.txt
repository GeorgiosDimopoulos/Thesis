bym sobie nie poradził ― mówię w końcu. ― Byłem wykończony, musiałem zasnąć w wannie, a kiedy moja głowa osunęła się pod wodę, zacząłem panikować. Moja magia się wzburzyła. Resztę już znasz ― dopowiadam tak niechętnie, jakby to była prawda. Właściwie była, no może część. Patrzę w końcu na niego, a on przygląda mi się dziwnie. 

― Pamiętaj, że gdybyś czegoś potrzebował…

― Zwrócę się do ciebie ― kończę z wymuszonym uśmiechem, chociaż obaj wiemy, że to kłamstwo. 

Nagle zaczynam się martwić o to, co mógł zobaczyć w moim mieszkaniu. Co, jeśli zabrał dziennik? Mam wrażenie, że serce zamiera mi w piersi. Muszę to sprawdzić. Jednak dotarcie do mieszkania zajmie mi zbyt długo i gdyby chciał, sam mógłby się w nim wpierw pojawić. O nie, jestem tak głupi!

― Nałożyłem kilka barier na twoje mieszkanie, więc już pozbądź się tej upiornej miny. ― Krzyżuje ramiona na piersi i mimo luźnego stroju, kojarzy mi się tym okrutnym nauczycielem eliksirów. ― Właściwie, skoro już zmusiłeś mnie, bym cię tu przytargał, mógłbyś jakoś zrekompensować mi stracony czas. ― Dwuznaczność tej propozycji sprawia, że na niego patrzę. Nie jestem jednak przekonany czy to dobry pomysł, zwłaszcza teraz. Wciąż jestem niestabilny i otaczająca mnie magia wydaje się być zbyt wzburzona, by udało mi się nad nią zapanować, jednak… Tyle czasu jestem naprawdę samotny. Wiele bym dał za chwilę odpoczynku, ostatnim razem było naprawdę dobrze. 

Przez chwilę jednak jeszcze zastanawiam się nad jego propozycją, jednak w końcu przytakuję. 

― Zrobię nam po mocnej kawie ― mówi, po czym wychodzi. Znowu zostaję sam. 

Opadam z powrotem na kanapę, kładąc dłonie na kolanach. To wciąż mnie denerwuje. Wiem, że muszę ruszyć dalej, ale cały mój umysł, moje ciało, nasza magia krzyczą, że to, co robię, jest złe. Ale dlaczego tak miałoby być? Ile mam cierpieć po jego śmierci, nim wreszcie to ja będę mógł zrobić kolejny krok i nie bać się być sobą? 

Z drugiej strony, co we mnie wciąż jest moje? Mam wrażenie, że nie ma czegoś takiego, jak ja. Wszystko jest nasze. Posiadł mój umysł i moją magię. Ja oddałem mu ciało i serce. Z Severusem to jest dobre. Chcę dla niego jak najlepiej. Chcę ratować ludzi, wybaczać tym, którzy na to zasługują i karać zwyrodnialców. Mimo wszystko mam wciąż wrażenie, że nigdy nie wybaczę sobie, że jestem skazany na klęskę. 

To nie tak, że mam taki instynkt przetrwania, jak Severus, jednak podczas tej wojny nigdy nie zdradziłem sam siebie. Nieważne, co mną kierowało i do czego doprowadzało, lubię myśleć, że wszystko robiłem w zgodzie z samym sobą. 

Zaciskam powieki, kiedy moje myśli uciekają ku tamtemu wieczorowi. Chowam twarz w dłoniach i pochylam się do przodu. Dlaczego nigdy o tym nie śnię? Dlaczego mój umysł przesiąknięty jest tęsknotą i chociaż przez chwilę nie mogę cieszyć się tym, co mieliśmy? 

― Harry?

Szybko się prostuję. 

― Mmm, pięknie pachnie ― mówię, chociaż obaj wiemy, że woń kawy nie zdążyłaby jeszcze dotrzeć do moich nozdrzy. Severus wydaje się jednak zupełnie to zignorować, gdy podaje mi jeden kubek, po czym zajmuje miejsce obok. 

― Mówisz, że przemęczają cię w pracy? 

To jest bezpieczny grunt. 

― Zostaję po godzinach, by nadrobić zaległości, które narobiły się, gdy stanowisko było wolne. Nikt nie uznał za stosowne, by rozdzielić pracę między innymi pracownikami, aby nie nazbierało się tyle do zrobienia na później. 

― Całe ministerstwo. Właśnie dlatego nigdy nie zgodziłem się na przyjęcie posady u nich. 

Parskam. 

― Pewnie tak. Nie jest źle, pracuję z dość sympatycznymi ludźmi…

― Spędzasz z nimi dużo czasu? ― To szybko zadane pytanie wydaje się zaskakiwać nas obu. ― Mam na myśli, że to dobrze. Powinieneś poprzebywać z ludźmi. 

Krzywię się. 

― Wydaje mi się, że podobne uwagi od ciebie są dość znaczącą hipokryzją, Severusie. ― Znosi moje niechętne spojrzenie. ― I nie, nie czuję potrzeby, by spotykać się z kimkolwiek. Odpowiada mi to, co mam, nie szukam na siłę znajomości. Powiedziałbym wręcz, że zbyt długie przebywanie z nimi mnie męczy, więc nie szukam ich towarzystwa po czasie, gdy jest to konieczne. 

― Mówisz jak zmarnowany życiem starzec. 

Uśmiecham się na jego słowa, zbliżając parujący kubek do ust. Zaciągam się jej aromatem. 

― Naprawdę ładnie pachnie. ― Upijam łyk. Mocna. ― I cóż, jeżeli ci to przeszkadza, nic na to nie poradzę. 

Severus, zamiast odpowiedzieć, przysuwa się nieznacznie, wciąż nie spuszczając mnie z oczu. Odsuwam od siebie kawę, by przypadkiem się nie rozlała i nachylam w jego stronę. 

Waham się tuż przy jego ustach. Czuję zbierającą się we mnie magię. Zaciskam powieki i wyciszam myśli. Ostatnio było cudownie. Nie mogę tego popsuć. Ruch powietrza zdradza, że się wycofał. Otwieram oczy i odsuwam się najdalej jak mogę. 

― Przepraszam, dziwnie się czuję ― mówię natychmiast. 

Już było lepiej. Może nie dobrze, ale popsułem wszystko, otwierając dziennik. Wiedziałem, czym się to skończy, ale wolałem tylko pogorszyć swój niestabilny stan, i po co? By znowu zanurzyć się w cierpieniu i bólu. 

Początkowo Severus nic nie mówi. Odwraca ode mnie głowę i patrzy na wyjście z