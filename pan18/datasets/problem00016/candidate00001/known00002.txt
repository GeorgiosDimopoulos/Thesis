ugryzł potężny kawałek pizzy i ponownie schował nos w swoim tablecie. On przynajmniej rozumiał i potrafił wychodzić na przeciw jego nieskomplikowanym potrzebom.

 

***

 

Łazienkę wypełniały kłęby pary, a gorące krople spływały po nagim, szczupłym ciele mężczyzny. Jego ciężki oddech osiadał na kafelkach, o które opierał czoło. To nie było jego pierwsze zauroczenie, ani pierwsza fascynacja ale TO zdecydowanie nie było rutyną. Wymieniali wiadomości od tygodni. Nie było ich zbyt wiele, bo mężczyzna był naprawdę oszczędny w słowach, ale kiedy już znajdował w skrzynce, albo nawet na samym forum ten wyczekiwany post,  nie liczyło się jak długo musiał wcześniej na niego czekać. Rozumieli się na płaszczyznach, których czasami nie potrafił wyjaśnić, bo jasnym było, że ich światy idą w dwie zupełnie inne strony. Jednak nigdy wcześniej nie zdarzyło mu się obciągać sobie myśląc, o kimkolwiek poznanym w internecie. Nigdy wcześniej nie zaciskał dłoni na swoim pulsującym członku, nie przesuwał jej po całej jego długości, jęcząc w pustą przestrzeń pseudonim mężczyzny. Do teraz. Czuł jak jego podniecenie narasta, ale w jego głowie to nie była jego ręka, nie, należała ona do Sourwolfa, który szeptał mu do ucha:

— Dojdź dla mnie. — Gorący oddech mężczyzny muskał jego szyję. Jego dłoń była duża, ciepła, a biodra Stilesa pompowały w nią jak szalone, pnąc się coraz wyżej i wyżej. Odchylił się, chcąc oprzeć się o tors mężczyzny, ale natrafił jedynie na wilgotne, chłodne kafelki. Wydał z siebie zduszony jęk, jego biodra przyspieszyły. Czuł jak uginają się pod nim kolana. Dochodził krzycząc ksywkę mężczyzny, boleśnie świadomy, jak mocno przepadł i jak cholernie głupie to było, bo choć mężczyzna był miły to jeszcze nie oznaczało, że odwzajemniał jego zainteresowanie. Odetchnął głęboko spłukując spermę z siebie i ściany, i wtedy to usłyszał. Charakterystyczną melodyjkę, którą zaprogramował do przychodzących od Sourwolfa wiadomości. Zamrugał i wyskoczył z kabiny prawie zabijając się o leżącą pod jego nogami kostkę mydła, a potem na śliskich kafelkach. Obił sobie łydki nie wyrabiając się na zakręcie, ale nie miało to znaczenia, podobnie zresztą jak to, że był nagi, ociekał wodą i formował wokół siebie małą kałużę. Nie, nic z tego nie miało znaczenia, kiedy na ekranie migotało okienko z czekającą na przeczytanie wiadomością.

 

***

 

Do tej pory laptop Dereka służył mu głównie do sprawdzania poczty i prowadzenia wideo konferencji z jego zagranicznymi kontrahentami, poza tym w zasadzie mógł nie istnieć. Nie zauważył, że coś zaczęło się zmieniać dopóki pewnego pięknego poranka komputer nie odmówił współpracy. Gdy on za wszelką cenę próbował go włączyć, ten z majestatycznym spokojem złośliwego sprzętu elektronicznego pozostawał martwy. Dosłownie martwy. Nie pomagały słowa, warczenie, potrząsanie, a do rozkręcania go na części Derek jakoś się nie zebrał. Zamiast tego pociągnął zamaszysty łyk kawy, zaklął parząc sobie język, i wsadziwszy oporny sprzęt pod pachę powędrował do podziemi swojej firmy. Był tutaj zaledwie raz czy dwa i to przeważnie raczej w celach rewizyjnych, jednak sytuacje kryzysowe wymagają drastycznych kroków. Przekraczając próg zaczął poszukiwać wzrokiem młodego chłopaka, o którym Malia powiedziała, że nada się do tego zadania idealnie.

— Stiles Stilinski? — rzucił w eter i niemal wszyscy programiści siedzący przy swoich stanowiskach podskoczyli jak oparzeni.

— Pan prezes? — zapytał, jeden z nich mrugając szybko, zerkając na laptop, który trzymał Derek. Ten rzucił mu znaczące spojrzenie, sugerujące, że zadał pytanie na które oczekuje odpowiedzi. — Och, Stiles. Jest... emm... na przerwie, niedługo wróci.

— Które stanowisko należy do niego? — zapytał, a kiedy mężczyzna mu je wskazał podszedł do niego. Omiótł wzrokiem chaos, który na nim panował i wyobraził sobie mimowolnie jaką osobą musiał być jego informatyk, nie licząc tego, że był dobry w tym co robił.  Pokręcił lekko głową, położył swój sprzęt na skrawku wolnej przestrzeni, wyrwał kartkę z notesu, i w kilku słowach streścił problem. Wyszedł oprowadzany cichymi szeptami. Nie miał nic przeciwko by jego pracownicy czuli się nieco niepewnie w jego obecności.

 

***

 

Stiles był zaskoczony, kiedy wracając z przerwy zastał swoich kolegów z pracy siedzących nienaturalnie cicho, przypatrujących się z wyrazem przestrachu na twarzach na jego biurko. Atmosfera była tak gęsta jakby ktoś umarł, albo przynajmniej czyjaś śmierć wisiała w powietrzu. Mężczyzna był tym bardziej zaskoczony, kiedy Danny podszedł i uściskał go, jakby spodziewał się zobaczyć go po raz ostatni w życiu. Jeszcze większy szok przeżył, kiedy nie rozstający się z pudełkiem swoich ukochanych pączków Matt, odstąpił mu ostatniego jaki mu dziś został.

— Wyjaśnicie mi o co do cholery chodzi? — zapytał w końcu, ale mężczyźni nadal patrzyli się na niego z wyrazem głębokiego współczucia. W końcu jeden z nich ulitował się nad nim i wskazał na laptop leżący na jego biurku. Stiles zmarszczył brwi nadal nie rozumiejąc o co w zasadzie chodzi, bo przecież w tym celu byli tu zatrudnieni. Sięgnął po notatkę leżącą na jego wierzchu i przebiegł po niej? wzrokiem. W tle panowała napięta cisza, jakby wszyscy spodziewali się po nim załamania nerwowego, bo ich szef przyniósł mu laptop do naprawy. Przewrócił oczami.

— Czyżby prezes Hale w końcu zaczął go używać na tyle dużo by biedak zdołał się zepsuć?

Okazało się, że te słowa były jak wsadzenie przysłowiowego kija w mrowisko. Całe podziemie zawrzało i próbowało dociec czy jest wariatem, samobójcą, czy zwyczajnie jest tak pewny swojego stanowiska, że może sobie pozwolić na mówienie takich słów