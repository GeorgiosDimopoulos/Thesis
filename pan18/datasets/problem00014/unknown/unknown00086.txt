wielu powodów. Czasami dopiero po latach zauważali, odkrywali, że wojna nie przeszła bez echa i nadal zbierała żniwo, chociaż dawno się skończyła. Inni ginęli przez choroby, zostali zabijani przez nowo powstałe organizacje, pragnące wskrzesić pamięć Voldemorta. Nie ważne jaka, każda śmierć bliskiej Harry'emu osoby bolała, a im bliższa mu była, tym ból ten był trudniejszy do zniesienia, ale za każdym razem odnajdował w sobie siłę by podnieść się ponownie, bo zawsze byli jeszcze jacyś przyjaciele dla których warto było i którzy mogą go jeszcze potrzebować. "Nie patrz na innych, spójrz czasem na siebie" mawiał Draco, ale właśnie tym co napędzało Harry'ego byli inni ludzie wokół niego. Nie on. Nigdy nie on sam.


***


Draco od zawsze był niższy a Harry wyższy, a mieszkanie, które wynajęli było projektowane raczej dla tych drugich, co niezmiernie irytowała Draco. Nieważne do jakiej szafki w kuchni próbował się dostać zawsze musiał albo wspinać się na palce albo wręcz transmutować coś w podwyższenie. Dlatego też każdy plan sprawienia jego partnerowi przyjemności kulinarnych okraszony był niezliczoną ilością epitetów i Potter, bo tak właśnie w takich momentach Draco zwykł go nazywać, mógł się jedynie cieszyć, że nie było go wtedy w pobliżu. 
Harry jeśli wracał z pracy, a czasami zdarzały mu się sprawy wymagające spędzania kilku nocy w biurze, lub akcje w terenie, wracał głodny. Nigdy nie miał czasu lub zwyczajnie przedkładał coś ponad głód i przez cały dzień funkcjonował jedynie na zjedzonym śniadaniu i kilku kubkach kawy, której nigdy jednak nie nazywał kawą czy  też tym co zdążyła wmusić w niego Hermiona wpadająca czasami do Ministerstwa i dokarmiająca tam swojego małżonka. Był to temat powszechnych żartów, powodujący, że uszy biednego Weasleya zaczynały kolorem przypominać jego płomiennorude, krótko ścięte włosy.  
Tego akurat dnia Harry wrócił do domu, ale ten wydawał mu się jakoś wyjątkowo cichy. Zawołał Draco, ale nie uzyskał odpowiedzi. Zmarszczył brwi i powędrował w głąb korytarza. Od salonu, poprzez swój gabinet, w końcu dotarł do kuchni. Kuchni, która wyglądała jak pole walki. Jak Hogwart po spotkaniu z Voldemortem. Magia wciąż jeszcze wydawała się iskrzyć w powietrzu. W środku całego tego bałaganu siedział oddychający ciężko Draco. Harry podszedł do niego. Pod butami chrzęściło mu potłuczone szkło. 
- Co zrobiły ci nasze biedne sprzęty, że doprowadziłeś je do takiego stanu? - zapytał rozbawiony, jednocześnie uważnie skanując postać swojego partnera, czy aby nie odniósł bitewnych ran. 
- Nie chciały współpracować - warknął Draco, w którego szarych oczach wciąż jeszcze tlił się ognik destrukcji. Harry roześmiał się. Pociągnął go za rękę i kiedy ten wstał, przyciągnął do siebie i pocałował. 
- Posprzątasz to, a potem zabiorę cię do Londynu na kolację - powiedział. 
- I wino - dodał Draco. 
Harry uśmiechnął się. Sprzęt może i był już nie do uratowania, ale konflikt na linii Draco - sprzęt kuchenny właśnie stał się preludium do fantastycznego wieczoru. Harry zanotował w głowie, że kuchni pewnego dnia trzeba odwdzięczyć się remontem. I być może obniżeniem wszystkich szafek. Tak odrobinę.



***



Harry przewrócił kilka kartek albumu. Obrazy poruszały się i uśmiechały do niego. Zatrzymywały i zamrażały wspomnienia. Przeważnie te dobre. Byłoby kłamstwem powiedzieć, że całe ich życie stanowiła usiana płatami róż prosta droga. Oczywiście, że natrafiali na zakręty, czy ranili się boleśnie w bardziej lub też mniej świadomy sposób. Harry musiał przyznać, że po tylu latach nawet jego gryfońskie serce przesiąknęło  ślizgońskim sarkazmem Draco i odwrotnie. Kiedy już się kłócili, były to sprzeczki intensywne, naładowane nie tylko złymi emocjami i raniącymi słowami. Ich magia kłóciła się razem z nimi. Była jak nieokiełznany żywioł, niejednokrotnie zbierający swoje żniwo w postaci potłuczonych szklanek, kubków czy luster. I chociaż obaj starali się kontrolować, to czasami było ponad ich możliwości. Harry'emu czasami po śmierci Draco brakowało nie tylko tych wspólnych poranków w łóżku, milczących wieczorów, kiedy choć każdy z nich skupiony był na własnej pracy, obaj czuli swoją obecność i cieszyli się nią. Tak, to było cenne, ale kłótnia, każda jedna, nieważne jak ostra, zawsze kończyła się gorącym seksem. To był ich sposób na przeproszenie, bo obaj nie radzili sobie z tak ważnymi słowami. Nigdy nie powiedzieli sobie „kocham”. Nie musieli. Wiedzieli to bez słów.


***



W życiu Harry'ego zapanował chaos. Miał on niecałe 56 centymetrów i ważył około 3,0 kilograma.  Miał blond włoski, szare oczka i bardzo mocne płuca. Potter dopiero teraz odkrył, że bycie aurorem to pestka. Resztki grasujących po magicznym Londynie śmierciożerców, szaleni czarodzieje i ich eksperymenty, czy rozboje z użyciem magii to naprawdę żadne wyzwanie. Okazała się nim opieka nad niemowlakiem. Tak pozornie prosta i oczywista. Jedzenie, przewijanie, kąpanie, uspokajanie. Niekończąca się spirala obowiązków i przeszywający strach kiedy patrzyło się, jak dziecko walczy z chorobą, a on jest bezsilny wobec tej sytuacji. Chociaż jest wielkim czarodziejem i pokonał Voldemorta teraz pozostaje mu jedynie mieć nadzieję, że inni wiedzą lepiej od niego co robić, i to obezwładniające uczucie ulgi, kiedy znowu może go wziąć na ręce i przytulić policzek do miękkiego puszku na jego głowie. Odetchnąć z ulgą, kiedy z oczu jego partnera znika ten bezbrzeżny strach. Do dziś pamiętał jak to się zaczęło. 
- Draco, jesteśmy mężczyznami, nie możemy mieć dziecka - zauważył trzeźwo znad porannego wydania „Proroka”, którego czytał zawsze przy kawie przed wyjściem do