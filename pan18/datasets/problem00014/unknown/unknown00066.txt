w jego własnym mieszkaniu. 

― No, więc ruszajmy! – Potter ożywia się, wrzucając pusta butelkę do śmietnika. ― To jest kuchnia, drzwi po twojej lewej prowadzą do łazienki, a tu jest salon. ― Rozgląda się wokół ― Iiiiii to wszystko. ― Severus podąża wzrokiem po małej przestrzeni, zatrzymując się na oknie z widokiem na mur. 

― Nie masz sypialni? – W głębi duszy przeklina pijacką wersję siebie, wciąż odwrócony od Pottera. Mimo jego zakłopotania pomieszczenie wypełnia śmiech. 

― Cóż, mam tam balkon z naprawdę pięknym widokiem, jeśli chciałbyś zobaczyć. – Chociaż wciąż jest nieco zakłopotany, przytakuje. Potter rusza ręką, zachęcając go, by za nim poszedł. 

Pokój Pottera jest przytulny; w ciepłym odcieniu i jednokolorowymi, pustymi ścianami. Mała szafa zajmuje sporą część przestrzeni, a zaraz obok niej wciśnięto biurko. Potter podchodzi do przesuwnych drzwi i zaczyna walczyć z roletami. Severus siada ciężko na łóżku, czując nagłe zmęczenie. 

Uderza nogami w coś twardego. Patrzy w dół i spostrzega plastikowy kosz obok stopy. Kiedy się lepiej przygląda, spostrzega, że jest pełny jedzenia. Ramen, owoce w puszkach, krakersy. Unosi brew. 

― Mogę zapytać ― zaczyna, po czym pochyla się, aby podnieść go na kolana. ― Dlaczego masz tutaj małą spiżarkę? 

Potter zamiera. 

― Bez powodu ― odpowiada powoli, odwracając się. Jego oczy są skupione na koszu na kolanach Severusa. – Przede wszystkim, żeby ukryć moje śmieciowe jedzenie przed Ronem i Hermioną. Ron zjadłby całe, a Hermiona krzyczała na mnie, bym się zdrowiej odżywiał. 

Severus prycha, a Potter bierze kosz z jego kolan i stawia z powrotem na podłodze. Wsuwa go pod łóżko stopą. 

Mężczyzna podnosi wzrok i jest zaskoczony, jak blisko znajduje się twarz Harry’ego. Ten również unosi wzrok. Omiata spojrzeniem usta Severusa i ten, zaskoczony, wstrzymuje oddech. Severus myśli nad poprawną reakcją, nie porusza się…

Nagle Potter prostuje się, szarpiąc za róg swojej koszulki. 

― Spójrz, widok z balkonu jest wspaniały! ― Momentalnie podnosi się i kieruje wzdłuż pokoju, po czym otwiera drzwi, nim umysł Severusa zdąża zorientować się, co się dzieje. Dołącza do Pottera na balkonie. 

―

Severus budzi się w jasnym pokoju, którego nie pamięta; z bólem w szyi i suchymi ustami. Słyszy stukanie, metaliczne szczękanie naczyń i wie, co go obudziło. Po chwili już przypomina sobie, gdzie jest. 

Siadając powoli, Severus rozgląda się za swoim porzuconym wcześniej swetrem. Bierze go i wciąga na podkoszulek. Przeczesuje dłonią włosy i jeszcze na chwilę opada na materac

Sięga jednak po rozum do głowy i podnosi się. 

Potter szczerzy się do niego. Jest już ubrany i widać, że niedawno brał prysznic. Rozbija jajko na patelni. 

― Ile byś chciał jajek? ― pyta radośnie, jakby nie był świadom ubiegłych godzin, nie stał na balkonie, starając się namówić Severusa, by obejrzał z nim wschód słońca. Mężczyzna pokazuje na ubrane buty. 

― Nie mogę zostać ― mówi zamiast tego. Potter odwraca się, a uśmiech znika z jego twarzy, zastąpiony zdezorientowaniem. ― Mam dzisiaj kolejną dostawę, do tego muszę odebrać zapasy na kolejny tydzień ze szkółki. 

Zmarszczenie brwi Pottera się pogłębia.

Severus stoi, niepewny siebie. 

― Dziękuję i przepraszam – mówi. Potter zbywa jego przeprosiny 

― Nie wspominałeś o tym. Zobaczymy się w tym tygodniu? 

 Severus przytakuje.

― Tak. Do widzenia. ― Drzwi zamykają się za nim ciężko. Nie słyszy odpowiedzi Pottera. 

―

Dom, w końcu dom. Severus pozwala sobie oprzeć głowę o ścianę. Heather miauczy głośno, szczęśliwa z jego powrotu albo prosząc o jedzenie. Severus nie jest pewien.

― Co ja, do cholery, najlepszego wyprawiam?

___________* Bez po angielsku to 'lilac' także wpasowuje się w nazwy roślin na "L"

Rozdział który przeleżał na dysku ponad sześć tygodni. Wstyd, wstyd i jeszcze raz wstyd. Mam nadzieję, że w najbliższym czasie pojawi się więcej aktualizacji tekstów.

Nie ma mowy, by Severus pozwolił na to, by to w jakiś sposób na niego wpłynęło. Nie będzie się nad tym rozwodził i zamiast tego szybko powraca do codziennej rutyny. Mimo to tli się w nim pewna uporczywa myśl, której nie udaje mu się zdusić. Czeka do późnego popołudnia, by być pewnym, iż zastanie Pottera i Weasleya w pracy. Zamyka kwiaciarnię i powoli kieruje się do studia tatuażu, wrzucając kluczyki do kieszeni, żeby nie kusiło go, by się nimi bawić. ― Witaj! ― woła radośnie Hermiona ponad dźwiękiem muzyki i bzyczenia urządzeń do tatuażu. ― Ma klienta, ale powinien skończyć w ciągu godziny. ― Severus potrząsa głową. ― Właściwie to przyszedłem do ciebie... ― Przez chwilę kobieta wygląda na zaskoczoną, ale bierze kawałek papieru, wizytówkę, i wkłada ją do katalogu, który przeglądała. Zamyka go. ― Masz moją niepodzielną uwagę ― mówi z uśmiechem. ― Chciałem zapytać o… Harry’ego ― wydusza w końcu. ― Zauważyłem coś dziwnego. ― Hermiona unosi brwi, nakazując Snape'owi, by kontynuował. ― Jedzenie. W jego pokoju. ― nakreśla Severus. Wyraz twarzy Hermiony nagle się zmienia. ― Nie mogę odpowiedzieć. To byłoby nie w porządku względem Harry’ego. ― Severus marszczy brwi. ― Nie lubi o tym rozmawiać ― dodaje, wzruszając ramionami. ― Zresztą, to było przed tym, jak poznałam