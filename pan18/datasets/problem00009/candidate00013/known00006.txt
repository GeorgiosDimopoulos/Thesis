fargliene torto.
Aveva blaterato di documentari di scienza, di show di sopravvivenza e di esibizioni da Giunnes dei primati, incoraggiando Parrish a scoprire che tipo di creatura fosse e dandogli suggerimenti su come riuscirci. Suggerimenti che, se messi in pratica, secondo Stiles, avrebbero assicurato a Jordan una percentuale di decessi del novantacinque per cento, almeno. Che poi, per quello che ne sapeva lui, era il motivo per il quale il vice sceriffo gli aveva intimato di stargli lontano se non voleva essere arrestato.
A quel punto, il regista aveva deciso di dedicarsi ai classici. Nessuno aveva fatto caso a quanto la rivalità tra Hale e Argent fosse simile a quella tra Montecchi e Capuleti? No? Male, perché era palese! E, per quanto si sforzassero di non darlo a vedere, era anche chiaro che Chris e Peter non provassero gli stessi sentimenti di Mercurio e Teobaldo, ma quelli dei loro fratelli. E lui era lì, pronto a immortalare il loro amore profondo e tormentato. Magari condito con qualche bella scena di sesso, che in un film romantico non fa mai male e li avrebbe anche aiutati a sfruttare il filone male to male che in quel periodo stava avendo un grande successo. Peter non sapeva se sentirsi più insultato per l'insinuazione che lui potesse provare qualcosa per un Argent, e per quell'Argent in particolare, o per l'ignoranza che dimostrava quell'idiota sulle opere del Bardo. Chris decise di tagliare la testa al toro e, senza troppi problemi, scaricò un paio di caricatori sulle sue telecamere, giusto per rendere noto cosa ne pensasse di tutta quella storia. Scott non ne fu molto felice ma Stiles e gli altri ragazzi chiesero al cacciatore se, per caso, avesse bisogno di qualche discepolo.
Capito che il teatro era forse troppo impegnativo, come inizio, Ridley decise di buttarsi sul teen drama. In questo modo i ragazzi si sarebbero sentiti di certo maggiormente a loro agio e avrebbero potuto comportarsi come sempre, senza doversi preoccupare di dimenticarsi qualche battuta. Sarebbe stato un capolavoro di realismo, sentimento e spontaneità, senza nulla di falso o costruito, alla faccia di quella gatta morta di Joey Potter! Furono Aiden e Jackson a risolvere la situazione, per evitare che Lydia avesse una crisi isterica dopo essere stata paragonata a Jen. Arrivarono sorridendo davanti ai due operatori che li stavano filmando, presero loro le telecamere dalle mani e le ridussero in tanti piccoli pezzi.
Il regista, però, non si diede per vinto. Propose a Derek di girare un film western, su un cane che difendeva un forte dagli attacchi degli indiani, dove il cane doveva essere ovviamente il giovane Hale, e rischiò di farsi strappare entrambe le braccia a morsi. Provò a convincere Mason a fingersi un'orfano cresciuto nella riserva e allevato dai lupi, e Danny ad andare in giro con delle palle da biliardo colorate di rosso da lanciare per terra chiamando i nomi dei suoi amici, ma in entrambi i casi si ritrovò solo con le telecamere distrutte, da Liam e Ethan. Suggerì a Deaton di parlare con gli animali che curava, oltre che con i licantropi, e a Malia di intraprendere un viaggio dalle Montagne Rocciose alle Ande, in Perù, alla ricerca di sua madre, ma non ebbe successo e, di nuovo, la sua attrezzatura venne fatta in pezzi, lasciandolo letteralmente senza niente in mano, a parte la crescente frustrazione.
I mutanti del branco, invece, avevano passato già da un pezzo la fase frustrazione e avevano raggiunto quella vendetta tremenda vendetta, nonostante Scott cercasse incessantemente, e senza nessun successo a dire il vero, di calmare tutti. Dopo due settimane di agguati, Peter convocò una riunione d'urgenza al loft del nipote.
"Giusto per la cronaca," iniziò non appena furono arrivati tutti "ero tornato a essere un bravo ragazzo dopo il soggiorno alla Eichen House. Ora voto per ucciderlo tra atroci sofferenze: chi è d'accordo con la mia proposta alzi la mano."
"Tu non sei mai stato un bravo ragazzo, Peter" gli fece notare Derek, che stava comunque sventolando la mano in alto, come la maggior parte dei presenti.
"Ho solo bisogno di un paio di giorni per organizzare l'occulatamento del cadavere" gli diede man forte Chris, ricevendo sguardi di ammirazione da tutti i favorevoli.
"Nessuno ucciderà nessuno, qui! E nessuno occulterà nulla!"
Stiles voleva bene a Scott come se fosse stato suo fratello, e forse anche di più, ma non aveva nessun problema ad ammettere che a volte era un vero e proprio guastafeste. Il loro alfa bocciò, una dopo l'altra, tutte le proposte per risolvere il loro problema, alcune delle quali erano molto valide, secondo lui.
Lydia aveva suggerito di mettere un annuncio sui siti di compravendita online per vendere Ridley al miglior offerente, possibilmente licantropo e psicopatico, ma Scott le fece notare che la vendita degli essere umani era fuorilegge da secoli, negli Stati Uniti. Kira ebbe l'idea di fulminarlo e farlo passare per un incidente, ma il suo ragazzo si rifiutò categoricamente di sostenerla. I gemelli proposero di spezzargli tutte le ossa, alcune più di una volta, e di spedirlo all'ospedale per i prossimi dieci anni, ma vennero accusati di essere i soliti violenti.
Alla fine fu Jackson ad avere l'