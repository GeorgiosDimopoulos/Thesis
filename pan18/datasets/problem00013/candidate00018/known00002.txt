. Chyba i tak wypiłam trochę za dużo, bo wino nieco zaszumiało mi w głowie i chciałam po prostu zaczerpnąć świeżego powietrza, zanim ten trunek na dobre zacznie działać. Miło będzie spędzić trochę czasu z drugą kobietą, niestety tam na dole jedynymi kobietami są już tylko służące. Prawdę powiedziawszy, już dwa razy dziś wieczór pomylono mnie z nimi, gdy przechodziłam między stołami.

Arwena zachichotała. Jej śmiech brzmiał uroczo i melodyjnie, prawie jak dźwięk wartkiego, leśnego strumyka, mknącego między kamieniami. Odgłosy uczty w jej uszach prawie zniknęły, zastąpione przez ten czarujący śmiech. Chociaż córka Elronda zrezygnowała z daru nieśmiertelności aby poślubić Aragorna, nadal miała w sobie piękno i grację przynależne Eldarom. Ta chwila śmiechu i żart, który go wywołał sprawiły, że formalności związane z tytułami i pozycjami momentalnie zniknęły, jak rozbita w proch niewidzialna ściana, dzieląca księżniczkę Rohanu i królową Gondoru.

- W rzeczy samej, przyjemnie będzie porozmawiać z kimś, kto widzi w drugiej osobie przede wszystkim kobietę, a nie królową. Zresztą, to miejsce nie sprzyja konwenansom - dodała, uśmiechając się wymownie - Usiądź, proszę - gestem ręki wskazała niedużą ławę na przeciwko tej, na której sama usiadła. Przyjrzała sie uważniej Eowinie, gdyż pierwszy raz miała sposobność to zrobić - To zaskakujące, jak bardzo się różnimy, prawda? Właściwie wszystkim. A jednak coś nas łączy.- To prawda, kochałam go - Eowina zaskoczyła samą siebie, mówiąc to tak wprost, chyba pierwszy raz w życiu. Ale w chwili tej poczuła, jak spada jej z serca wielki kamień. Do tej pory nie miała nikogo, z kim mogłaby o tym pomówić. Ale czy żona mężczyzny, którego obdarzyła swoim pierwszym uczuciem, była do tego odpowiednią osobą?- Wiem - w głosie Arweny nie było śladu pretensji, co uspokoiło Eowinę, niepewną jej reakcji.- Kochałam widmo, złudzenie, podmuch wiatru, który przemknął przez moje życie. Ale kochałam szczerze i mocno, tak jak kocha się pierwszy raz. Kiedy usłyszałam o tobie po raz pierwszy, widziałam oczami wyobraźni jakąś obcą boginię, zjawę o nieludzkich kształtach, która podstępem i czarami usidliła go. Czułam, że chcę walczyć, że on należy do mnie. Gdy zaś widzę cię teraz, dostrzegam, jak bardzo się myliłam, bo widzę najpiękniejszą z kobiet, jakie spotkałam. Cieszę się z tego. Gdybyś była tak pospolita jak ja, pewnie o wiele trudniej byłoby mi to zaakceptować.- Pospolita? Ależ jak możesz tak o sobie mówić? Jesteś taka, jaką bohaterka być powinna - silną, pełną gracji i piękna, które lśni pełnym blaskiem, bez względu na to, czy masz na sobie zbroję czy dworską suknię. Właśnie o takich jak ty pisze się legendy. Twoje piękno urzeka każdego, a już z całą pewnością mnie.

Arwena umilkła, niepewna tego, co powiedziała i jak zostanie to zrozumiane. Eowina także nie wiedziała przez dłuższą chwilę, co może odpowiedzieć na te słowa. Gdy je usłyszała, jej serce zabiło mocniej, bała się, że jego głośne uderzenia odbiją się echem w murach wieży. Już chciała coś powiedzieć, kiedy w ciszę wdarł się odgłos kroków na schodach wiodących do wieży. Ciężkich, męskich kroków.

- Mam nadzieję, że dane nam będzie jeszcze porozmawiać - powiedziała Arwena - Jest wiele rzeczy, które chciałabym ci opowiedzieć. I zapewne równie dużo, które chciałabym usłyszeć - dodała, wstając i kierując się jako pierwsza ku wyjściu, zostawiając Eowinę na chwilę samą, zatopioną w myślach i wątpliwościach.

***

Eomer pragnął szybko wrócić do Edoras, ale te kilka dni, w trakcie których on i jego ludzie pozostali jeszcze w stolicy Gondoru, Arwena i Eowina spędziły razem, rozmawiając, spacerując, a radosny, dziewczęcy śmiech był częstym towarzyszem ich spotkań. Chętnie dzieliły się opowieściami o swoich rodzinnych stronach, legendami jeźdźców z Riddermarchii i historiami z dziejów Eldarów. Śledzące je oczy były z pewnością zaskoczone, jak dobrze się dogadują. 

Gondor podnosił się z ran zadanych przez najazd Saurona szybciej, niż ktokolwiek by się spodziewał. Odbudowywano domy, gospodarstwa, naprawiano zniszczone mury, grzebano poległych. Aragorn starał się być wszędzie, niosąc pomoc, wydając rozkazy, albo choć samą swoją obecnością dodając otuchy i wiary w lepszą przyszłość mieszkańcom swojego królestwa. Nie inaczej czyniła też Arwena. Ale mimo tych obowiązków, każdą z wolnych chwil starała się poświęcać Eowinie. Wieczorami siadywały na pałacowych blankach i podziwiając zachodzące w oddali słońce, rozmawiały, dzieląc się troskami i radościami życia. Każda z nich czuła, że po raz pierwszy w życiu może być tak blisko z drugą kobietą. Radość płynącą z tego faktu zakrywał tylko cień świadomości, iż niebawem czeka je rozłąka. 

W dzień przed wyjazdem, nowy król Rohanu zapukał do drzwi komnaty swojej siostry.- Myślałem, że będziesz się cieszyła, iż opuszczamy to miejsce. Ale teraz widzę, że się myliłem - powiedział, gdy wszedł do środka i spostrzegł grymas żalu na jej obliczu.- Wiesz, że niewielu miałam w życiu przyjaciół, a jeszcze mniej - przyjaciółek. Więc teraz, gdy udało mi się jedną zdobyć, nie jest mi łatwo się z nią rozstać.- To niespodzianka. Byłem pewien, że będziesz zazdrosna. Prawdę mówiąc, bałem się trochę...- Byłam zazdrosna. Byłam bardzo zazdrosna. Wcześniej, kiedy jej nie znałam, byłam gotowa nawet wezwać ją na pojedynek - spojrzała na swój miecz, który wisiał w pochwie na ścianie - Ale teraz...- Rozumiem - Eomer był wojownikiem, ale znał swoją siostrę lepiej niż ktokolwiek