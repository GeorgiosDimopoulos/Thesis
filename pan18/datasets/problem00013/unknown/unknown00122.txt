życia Riddle’a, a na drugiej Pottera i właśnie szeptała skomplikowaną inkantację, mającą za zadanie przebudzić Wagę, by ta dokonała wyboru między dwoma istnieniami. 

W komnacie nagle zrobiło się gorąco, a oczy Godrica zaszły jakby mgłą. Zamrugał nerwowo, czując owijającą się wokół jego nóg Karaktę. Póki Salazar był w pobliżu, wiedział, że nic mu nie groziło ze strony węża, jednak sam fakt, iż nie jest w stanie w pełni kontrolować sytuacji, sprawiał, iż miał ochotę stąd uciec. Słyszał głosy, ale jego wzrok pogarszał się z każdą chwilą, a temperatura w pomieszczeniu wzrastała. Nie można było już mówić o „cieple”, prędzej o „ukropie”. Czuł, jak jego szata lepi mu się do pleców. 

― Za chwilę poznamy ostateczny wynik.

Sytuacje, w których przemawiał Hades były rzadkością, ale nagle jego niski głos stał się dla Godrica kotwicą. Sal nie przyszedł do niego, nie towarzyszył mu teraz, gdy ten najbardziej potrzebował wsparcia, łudząc się ostatkiem sił, iż to do Pottera będzie należało ostatnie słowo. 

Nagle gorąco opuściło jego ciało, stało się coś całkowicie odmiennego. Zupełnie jakby pojawił się dementor. 

― Och ― Dobiegł go głos Roweny i w tym samym momencie świat rozmazał mu się przed oczami, a on sam osunął się na kolana, zapadając w nicość. 

Karakta ruszyła w kierunku swojego pana, z wdziękiem prześlizgując się po ciele jego kochanka. Na moment zawahała się, gdy ten osunął się na kafle. Jego twarz była tak blisko, a ugryzienie byłoby tak szybkie… 

Zasyczała wściekle, wysuwając język, by jego koniuszkiem dotknąć mokrej od potu twarzy Gryffindora.

*

Salazar ze swojego miejsca miał idealny dostęp do Wagi. Od samego początku ceremonii zastanawiał się, jak niepostrzeżenie rzucić na nią zaklęcie, ale wciąż nie był przekonany, czy postępuje słusznie. Nie powinno się pomagać losowi, sam nie chciałby, by ktoś decydował o jego życiu w taki sposób. Świadomość tego, jak ogromny wpływ na ludzi miały decyzje bogów, napawała go obrzydzeniem. 

Wciąż nie odpokutował za swoje winy, i właśnie teraz dotarło do niego, że to jedyny sposób. 

Zamknął oczy, próbując ograniczyć dostęp swojego umysłu dla Wagi. Widział już, jak inni bogowie poddają się jej wpływowi, czekając na oświecenie. On jednak przywołał do siebie magię, którą z całą siłą miał pchnąć w stronę jednej z szali, modląc się, choć sam nie wiedział do kogo, by dobrze rozwiązał zagadkę swojego istnienia.




Poległy z rana, umiera w samo południe,
Nie ma go matka, ukochany przez zgubę,
Po trzykroć prób obliczem skalany,
Gdy świat zapłacze,
On ukoi ich rany.
  

―  Solum tu

*

W pierwszej chwili miał wrażenie, że jego ciało płonie, a głowa eksploduje mu od nadmiaru wrażeń. Czuł się, jakby jego umysł był rozrywany na części, a wszystko, czego kiedykolwiek doświadczył, przeżywa od nowa. Oślepił go potworny blask, a w uszach rozbrzmiał wysoki pisk. Nie potrafił stwierdzić, czy wciąż siedzi, czy leży, czy być może został porwany w nicość i tak naprawdę go nie ma. Nigdy czegoś takiego nie doświadczył, nawet śmierć była prostsza. 

Solum tu, słowa rozbrzmiały w jego głowie, działając na jego jaźń, sprawiając, że nie czuł się już tak bardzo przytłoczony. Chciał tego, naprawdę tego chciał. Zbyt wiele minęło, zbyt wiele wycierpiał, by teraz ulec i nie wypełnić swojego postanowienia. Nie odpuści; już nawet nie po to, by uratować swoje istnienie, ale dlatego, że gdzieś w trakcie tego wszystkiego dotarł do niego sens istnienia. 

Zamknął się na ból, a jasność zniknęła. Na nowo mógł oddychać, a wrzask wydarł się spomiędzy jego dotychczas zaciśniętych warg. Zrobi to, musi, po prostu musi.

Szepty, otaczały go szepty, narastały. Zamrugał, a mgła zasnuwająca jego wzrok zelżała. Widział Wagę Losu i leżącego u jej stóp Godrica. Karakta pochylała się nad nim, brodząc we krwi i Salazar z przerażeniem odkrył, że nie tylko Gryffindor krwawił. On sam leżał na ziemi, we własnej krwi, pozostali bogowie siedzieli nieprzytomni w swoich tronach, ze zwieszonymi, pokaleczonymi dłońmi. Nie wiedział, jak to w ogóle było możliwe, krew wydawała mu się zbyt ludzka…

― Zostaw ― wysyczał, przywołując piekielnego węża do siebie. Karakta była starsza niż oni wszyscy, dlatego zawsze ufał jej osądom. Widział, jak wąż smętnie spuszcza łeb, zostawiając leżącego Godrica za sobą i przez chwilę stał sparaliżowany lękiem. 

― Spokojnie, Panie. Śpi. Zasłoniłam go, gdy magia Wagi zadziałała.

Nagle poczuł się bezpiecznie, z Karaktą wpełzającą na jego ramiona, syczącą mu kojące słowa.

― Dziękuję ― wyszeptał, w końcu podnosząc wzrok na Wagę Losu. Udało mu się. 

*

Waga Losu okazała się najcięższą próbą, jakiej się podjął i, gdyby miał być tak zupełnie szczery, zrobiłby to ponownie. Teraz jednak, gdy  czarodziejski świat był wolny, a jego owieczka trafiła do Tartaru, miał ważniejsze sprawy na głowie, niż przejmowanie się zamyślonym spojrzeniem Roweny, którym ta ciągle go obdarzała. Zupełnie jakby miała świadomość, że wbrew antycznym przekonaniom, nie pozostawił życia Harry’ego Potter przeznaczeniu. Oczywiście wiedział, że być może tak właśnie miało być; w końcu nikt głośno nie powiedział, że to Riddle wygra ostateczny pojedynek. Salazar po prostu, żyjąc, a raczej egzystując tyle setek lat wiedział, że nawet losowi czasami trzeba pomóc, tak jak teraz. I wiedział,