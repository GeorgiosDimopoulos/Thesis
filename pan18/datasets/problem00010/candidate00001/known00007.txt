al decimo piano arredato con sfumature di grigio e bianco, tra le quali il suo Westwood blu notte spicca fin troppo. Gode della sensazione di spiccare e non lo nasconde, fa un sorriso a mezza bocca mentre le sue scarpe ticchettano rumorose e lente sul pavimento bianco, schiaccerà quel dannato direttore proprio come quelle mattonelle… E ha già in mente come fare, oh sì. -Salve, lei deve essere il Direttore della KronoSpace.- lo accoglie una voce profonda, una mano abbronzata si tende verso di lui dalla manica di un completo nero, tanto formale quanto scontato. Abbronzatura finta, dalla tonalità quasi aranciata, decisamente la Starbytes sa dove investire… James Moriarty sorride saccente, stringendo disinteressato quella mano più adulta e ruvida della sua, perché ha già trovato qualcosa che attira la sua attenzione più di quella inutile formalità. E’ un uomo, straordinariamente bello e fuoriposto in quel clima aziendale, il petto stretto in una camicia bianca che minaccia di far saltare i bottoni uno per uno. Lo guarda per un paio di secondi, e si lecca le labbra davanti a quelle iridi azzurre e quei capelli color grano. Forse, la giornata non si prospetta poi così noiosa.-Sebastian, prego, accompagna i signori nella sala riunioni.- prosegue la voce, e il nuovo arrivato annuisce quasi impercettibilmente. Stende il braccio verso destra, James nota che anche la giacca si tende pericolosamente sugli evidenti muscoli del fantomatico Sebastian che ha davanti.-Da questa parte, prego.La sala riunioni è noiosa, predomina il colore dell’acciaio, di nuovo lo Westwood blu dell’ospite spicca sulla scena. Ah, potrebbe vivere solo per quella sensazione, James Moriarty: essere al centro dell’attenzione, l’unico attore degno di nota in un affollato palcoscenico, e il suo teatrino sta per iniziare. Sorride e prende volutamente posto in fondo al lungo tavolo plastificato, davanti all’uomo che li ha fatti accomodare. Nessuno contesta quell’atteggiamento, d’altronde come potrebbero? James Moriarty non è una persona gradevole, e lo è ancora meno da arrabbiato. Sebastian lo guarda, inizialmente disinteressato, poi inizia a sentirsi a disagio sotto quegli occhi neri come la pece. Non capisce perché quell’uomo in blu lo stia fissando in quel modo, che cosa vuole da lui, capisce solo che improvvisamente si sente soffocare dalla cravatta, dalla camicia, dalla situazione. Dà uno sguardo alla finestra della sala, è aperta ma non arriva un filo di vento, non è un buon segno. Si convince, Sebastian, a seguire quella riunione, e per un po’ ci riesce anche.-Riteniamo che, viste le chiusure di bilancio degli ultimi anni della KronoSpace e della Starbytes, una fusione sia molto più vantaggiosa rispetto ad una spietata ed inutile concorrenza.- sta dicendo il suo capo, il signor Monroe. E’ agitato, Sebastian ormai lo conosce bene, ma sa che è la persona più adatta a parlare in quelle circostanze. Lui non ne capisce niente, non si vuole immischiare in faccende così burocratiche.-I nostri punti di forza serviranno a colmare le vostre debolezze, e le nostre debolezze verranno occultate dai vostri punti di forza. Nel giro di paio di anni, saremo in grado di avere un utile raddoppiato con il minimo sforzo e il trenta per cento in meno delle spese.Ormai non sta più ascoltando, inizia ad avere sonno. E gli occhi neri del direttore avversario – così lo definisce, non sapendone il nome – sono fissi su di lui, lo agitano, ricambia lo sguardo deglutendo appena. Quello che ha davanti è un uomo affascinante, curato, dall’aria intelligente e furba. Non sa definire se gli piaccia o meno, non legge nulla sul suo volto, se non una vasta superbia. E’ come una gara tra predatori, chi abbassa lo sguardo per primo dimostra di essere un perdente, o almeno Sebastian la vede così. Troppo abituato alla guerra, alle sfide, e troppo poco avvezzo al contatto umano al di fuori di un campo di battaglia. L’uomo davanti a lui sorride improvvisamente, si lascia andare contro la sedia e si passa una mano fra i capelli, sospirando consapevole di essere guardato. Non stacca gli occhi di dosso da Sebastian, pregusta quello che succederà a breve, ha già un piano in mente. Ha già capito la sessualità del biondo, da come e da quanto lo guarda, e non potrebbe sentirsi più al centro dell’attenzione di così. Si finge annoiato, quasi esasperato, mentre porta una mano alla cravatta e la allenta, sistemando il colletto della camicia e aprendolo un po’. Sebastian fissa quella pelle bianca, pallida e liscia, senza la minima macchia, sente gli occhi tremare alla vista di quel collo sottile, quasi femmineo. Gli uomini lo attraggono, è più forte di lui, e per un attimo teme che l’altro se ne sia accorto… Ma poi ci ripensa, come avrebbe potuto intuirlo? No, sarà solo una sua impressione. Eppure James Moriarty continua a tentare l’azzurro liquido dei suoi occhi, apre la giacca e lascia che Sebastian abbassi lo sguardo sul petto magro, la camicia è quasi trasparente sotto le luci al neon della stanza.-I rapporti con fornitori e clienti potranno essere condivisi o meno, cose di questo genere potranno essere decise in futuro