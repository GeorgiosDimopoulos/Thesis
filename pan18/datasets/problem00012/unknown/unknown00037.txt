, con un sorriso scaltro sulle labbra. “Sono uguale a te.”

“Pensi che a Teddy siano piaciuti i regali di Natale?”Remus guardò Harry, cercando di non scoppiare a ridergli in faccia.“Teddy non ha nemmeno un anno” gli ricordò. “Spero tu sia consapevole del fatto che non ha la minima idea di cosa sia quella montagna di cose che gli hai messo davanti al viso.”Harry mise il broncio e Remus si arrese e scoppiò in un'allegra risata, imitato pochi istanti dopo dal ragazzo che sedeva accanto a lui sul divano.“Lo so che erano tanti, e che lui ancora non capisce, ma da piccolo non ricevevo mai regali e non voglio che mio fi... il mio figlioccio debba mai chiedersi se è amato o no.”Remus gli sorrise, ignorando con tatto il suo piccolo errore, prima di passargli il bambini perché lo prendesse in braccio.“Teddy non avrà mai nessun dubbio in proposito, nemmeno se eviterai di sommergerlo di regali a ogni occasione utile” lo rassicurò, alzandosi per andare a prendere un piccolo pacchetto infiocchettato, nascosto dietro l'albero di Natale.“Questo è il nostro regalo, il mio e di Teddy, per te” gli disse, porgendoglielo dopo essersi di nuovo accomodato al suo fianco. “Mi sono fatto aiutare da Fred e George. Non è nulla di ché, ma spero ti piaccia.”Harry gli passò di nuovo suo figlio e iniziò a fare a pezzi la carta colorata, con mani tremanti, e quando finalmente riuscì nell'impresa non riuscì a fermare le lacrime. Tra le dita stringeva una cornice doppia.Da una parte c'era Remus, seduto sul divano, che teneva in braccio Teddy mentre Harry, alle sue spalle, era chinato su di loro e sorrideva felice osservandoli. Harry ricordava quella foto, Fred l'aveva scattata il giorno che Remus era uscito dal San Mungo e lui aveva pensato che fosse bellissima non appena l'aveva vista.Nell'altra metà della cornice c'era lui, al centro, con in braccio Teddy. Era stata scattata alla Tana, il giorno del suo compleanno, ma lo sfondo era completamente diverso da quello che lui ricordava. Alle sue spalle c'era il divano del salotto di Grimmauld Place, alla sua destra c'erano i suoi genitori e alla sua sinistra c'erano Remus, che gli teneva una mano sulla spalla, e Sirius.Erano le sue foto di famiglia, quelle che non aveva mai avuto, ed era il regalo più bello che avesse mai ricevuto.“Grazie, davvero! Non so come hai fatto, o come hanno fatto i gemelli, ma sono perfette. Non so proprio come ringraziarti.”“Non hai nulla di cui ringraziarmi, sono contento di essere riuscito a farti felice. Buon Natale, Harry.”E Harry li abbracciò, entrambi, commosso e davvero felice, come mai in vita sua.

“Harry, non credi di aver esagerato?“Non ti piace?”“Certo che mi piace! Ma è una torta al cioccolato alta un metro, ci metteremo mesi a finirla.”“Oh, non credo, ho invitato davvero un sacco di gente alla tua festa di compleanno, non sono nemmeno sicuro che basterà per tutti.”“Spiegami di nuovo perché compiere trentanove anni è diventato un affare di stato.”“Politica, a sentire Hermione. Sei un eroe di guerra, amico personale del Ministro della Magia, e puoi essere utile nel processo di piena integrazione dei licantropi nella società magica, o qualcosa del genere.”Remus sospirò e scosse la testa.“Odio la politica” si lamentò, facendo scoppiare a ridere Harry.“Coraggio, vieni con me. Devi scartare il tuo primo regalo” lo incoraggiò il ragazzo “e non voglio dartelo davanti a tutta quella gente” e lo prese per mano, trascinandoselo dietro fino al salotto.Una volta lì gli mise tra le mani un pacco abbastanza pesante per le sue dimensioni.“Non agitarlo” lo avvisò.Remus lo aprì con attenzione e si ritrovò in mano una bottiglia che conteneva un liquido di uno strano colore giallognolo. Rigirandosela tra le mani, notò l'etichetta che ne indicava il contenuto: La Nuova Pozione Antilupo.“Ho chiesto al miglior pozionista che conosco di provare a migliorare l'antilupo. Ci è voluto un po' per convincerlo, ma questo è il risultato. Devi berne un sorso prima del tramonto, nei giorni di luna piena: la trasformazione sarà indolore e potrai passare una notte tranquilla in forma di lupo. E non c'è nemmeno bisogno di prepararla sul momento, quella bottiglia ti basterà per quasi un anno.”“Harry! Questo è... io non... Questo è davvero troppo!” esalò il licantropo, troppo emozionato per poter articolare qualcosa di più complesso. “E non so davvero come tu abbia fatto per convincere Severus.”Harry si limitò a sorridergli e a stringergli forte una mano.“Buon compleanno. Remus.”

“Credi che i regali gli siano piaciuti? Questa volta ha capito cosa erano.”“A giudicare dalla forza con cui ha preteso di averli tutti nel suo lettino direi di sì, Harry, gli sono piaciuti. E ti ringrazio davvero tanto per esserti contenuto, questa volta, perché già così passeremo ore, ogni sera, a risistemare la sua camera.”Harry sorrise, ma la sua espressione era chiaramente forzata.“