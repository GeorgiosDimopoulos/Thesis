'altro deve togliersi qualcosa. Che ne dici?""D'accordo, ci sto!"I due si sistemarono per terra, dietro suggerimento di Harry, sul morbido tappeto steso davanti al grande camino che riscaldava la stanza, e il grifondoro permise a Draco di iniziare la partita con la prima chiamata. I turni iniziali andarono a vuoto e i due si studiarono da sopra il pannello di plastica che separava le griglie e che Harry aveva modificato per fare in modo che riprendesse i colori e gli stemmi delle loro Case. Poi Draco andò finalmente a segno e Harry gli sorrise, togliendosi il maglione alla Weasley che indossava sopra la camicia.Venti minuti dopo, il grifondoro si era tolto anche le scarpe e i calzini. A Draco, invece, restavano solo la camicia e le mutande."B-10" chiamò il grifondoro."Colpito e affondato" gemette Draco, che si sbottonò la camicia e se la sfilò, imbarazzato come poche altre volte in vita sua."Vuoi arrenderti, Malfoy?""Ti piacerebbe, Potter. Posso ancora vincere."Harry ridacchiò, guardando il pannello colorato in attesa della sua chiamata."D-6.""Acqua."Draco imprecò a mezza voce e Harry si leccò le labbra."C-7" disse deciso.Draco abbassò lo sguardo verso la sua griglia, spalancò gli occhi, trattenne il respiro e poi sollevò la testa, molto lentamente, e lo guardò sconvolto."Colpito e affondato" esalò."Ho vinto, Malfoy, e tu devi toglierti quei boxer così eleganti. Oppure potrei farlo io per te, se preferisci."Draco tentennò per qualche istante ma, capendo di non avere nessuna via d'uscita, afferrò l'elastico dei suoi boxer e se li abbassò fino alle caviglie, calciandoli via per poi cercare di coprire le sue parti basse il più velocemente possibile."Smettila di ridere, Potter" si lagnò, fulminando il grifondoro con lo sguardo."Ti assicuro, Draco, che ridere è l'ultima cosa che ho voglia di fare in questo momento."Draco rabbrividì, anche se non sapeva se era perché Potter aveva usato il suo nome o perché lo aveva fatto con una voce così roca e sensuale. In ogni caso, il suo corpo sembrava molto interessato a ripetere l'esperienza."E cosa avresti voglia di fare?""Vediamo... potrei sempre insegnarti a giocare al dottore. Tu potresti essere il paziente e io dovrei curarti" gli propose, spostando da parte la battaglia navale e avvicinandosi a lui.Il respiro di Draco gli si incagliò da qualche parte in gola e lui si ritrovò a rantolare alla ricerca di aria."Non mi sono mai piaciuti i curatori" soffiò quando ebbe la forza di articolare qualche parola, senza tuttavia fare nulla per allontanarsi o per fermare l'avanzata del grifondoro."Niente dottore, quindi. Allora, forse potrei passare le prossime ore a venerare il tuo corpo.""Ho sempre apprezzato la venerazione.""Ne ero certo" sorrise Harry, un istante prima di baciarlo.

Due ore dopo, Draco era steso sul tappeto, la testa di Harry era appoggiata sul suo petto e una delle sue mani gli accarezzava lo stomaco. Entrambi erano felici e decisamente soddisfatti."Pensavo stessi con la Weasley, Potter.""Sei rimasto indietro, io e Ginny ci siamo lasciati al funerale di Silente.""E da quando preferisci gli uomini?""L'ho capito solo da qualche mese.""Quindi sei bravo anche in questo senza doverti sforzare, Potter? Non è affatto giusto."Draco lo stava guardando seccato e Harry ridacchiò."Ho fatto un po' di pratica durante le vacanze, Draco" rivelò, calcando la voce sul suo nome. "Anche se niente è stato anche solo lontanamente bello come questo. Sei incredibile, sai?"Draco arrossì, imbarazzato e lusingato. Non aveva previsto di fare sesso con Potter, ed era certo che non lo avesse previsto nemmeno lui, ma era successo ed era stato grandioso e ora non sapeva cosa fare. Perché, accidenti, non voleva che la cosa finisse lì e si riducesse a una botta e via.Senza sapere cos'altro dire, e rabbrividendo per il freddo, Draco fece spostare Potter dalla sua posizione, facendo attenzione a non farlo sbattere per terra, perché l'ultima cosa che voleva in quel momento era litigare con lui. Poi si tirò su e si allungò per prendere la camicia e gli cadde l'occhio sul gioco che il grifondoro aveva spostato di lato quando lo aveva baciato. Rimase a guardarlo per diversi secondi, e la sua voglia di liti tornò alla carica in men che non si dica."Hai barato!" lo accusò. "Ecco perché indovinavi sempre, hai incantato il pannello divisore per vederci attraverso e sapere dov'erano el mie navi. Come hai potuto?""I babbani hanno un detto: tutto è lecito in guerra e in amore" disse, senza nemmeno provare a negare."E una partita a battaglia campale, o come cavolo si chiama, per te è una guerra? Hai barato per vincere a un gioco babbano?""Non, non per vincere il gioco, ma per vincere te.""Che cosa?""All'inizio volevo solo divertirmi un po' a metterti in imbarazzo, avevo previsto di fermare tutto quando ti fossi tolto i pantaloni" gli spiegò. "Ma poi tu eri lì, tutto carino e concentrato