, która otworzyła szeroko usta, patrząc w niemym szoku na całą scenę. Kiedy żadne się nie odezwało, wampir wyprostował się powoli, patrząc na dziewczynę z jakimś wyzwaniem, czując wręcz irracjonalną zazdrość, bo przecież wiedział doskonale, że pomiędzy nimi nic nie zaszło.— To jest właśnie Emmett, Hermiono — powiedział Harry głupio, przerywając ostatecznie panującą ciszę i wywołując groźny błysk w nadal czarnej tęczówce.Dziewczyna wbrew jakimkolwiek oczekiwaniom skinęła głową i zaczęła chichotać, żeby po krótkiej chwili roześmiać się na całe gardło, patrząc na nich intensywnie, lustrująco i pewnie.— O co ci chodzi? — wymamrotał Potter, wyswobadzając się z objęć wampira, podchodząc do lodówki i wyciągając dla niego krew.— Och, o nic, Harry — powiedziała przez śmiech, rozumiejąc już teraz dokładnie, co miał na myśli jej przyjaciel starając się wytłumaczyć, dlaczego seks z kobietą nie był satysfakcjonujący. Cóż, raczej nie mógł taki być, biorąc pod uwagę to, jaką rolę pełnił Harry wtedy, a jaką teraz.Ostatni raz pokręciła głową, otarła jakąś łzę spod oka i z ciepłym uśmiechem na ustach podeszła do Emmetta, wieszając się na nim, ściskając serdecznie i całując w policzek.— Miło cię poznać — szepnęła mu do ucha, czując, jaki jest wielki, jak twarde są jego mięśnie i jaki chłód od niego bije. Doskonale czuła też jego podniecenie, co właściwie jej nie zdziwiło, i co postanowiła całkowicie zignorować, żeby drugi raz tego samego ranka się nie wygłupić.-I-I-I-Harry zaśmiał się cicho, przypominając sobie minę kochanka, kiedy dziewczyna w końcu go puściła, i jak gdyby nigdy nic usiadła do stołu, czekając na wspomniane wcześniej śniadanie. To było dwa miesiące temu i od tamtej pory spotkał się z nią jeszcze dwukrotnie, w tym raz dołączył do nich Ron. Mieli w planach kolejne wyjście, tuż przed samymi świętami, ale jeszcze musieli wszystko ustalić.Potter zerknął na zegarek, denerwując się coraz bardziej. Sowa miała przylecieć przed dziewiątą, ale wciąż jej nie było, mimo, że on zaraz rozpoczynał lekcje. Irytowała go niesłowność pracownika, z którym rozmawiał, bo chciał się odpowiednio przygotować na wieczór, a nie bardzo miał jak to zrobić, nadal nie posiadając prezentu. Zerknął na katalog wysyłkowy, który skonfiskował jakiemuś piątoroczniakowi. Katalog z męską bielizną. Cóż, model który prezentował wybrany przez niego strój był całkiem przystojny, chociaż do jego partnera się nie umywał. Mężczyzna miał budowę raczej zbliżoną do jego własnej, chociaż z całą pewnością był wyższy i miał nieco więcej mięśni. Tylko nieco, jak bezustannie powtarzał sobie chłopak.Strój składał się z kilku części i jak nie trudno się domyślić, był wyuzdaną wersją wdzianka Świętego Mikołaja. Niesamowicie przylegający do ciała, czerwony top posiadał bardzo głębokie wycięcie. Tak głębokie, że odsłaniał cały mostek modela, a jego sutki były ledwo co schowane. Potter nie miał pojęcia, czy sam będzie w takim dobrze wyglądał, ale liczył, że wampirowi się spodoba. Do tej pory podobał mu się we wszystkim, wiec nadzieja była uzasadniona. Wycięcia pod pachami, po bokach ciała mężczyzny też były spore. Na tyle spore, że Harry był w stanie policzyć wszystkie żebra tego faceta ze zdjęcia i uznać, że jego chyba jednak wyglądają lepiej, za co przyznał sobie mentalnie dziesięć punktów, w skali, w której dziesiątka była najwyższą oceną. Model dostał dziewięć, ale to nie było aż tak istotne.Bokserki także były obcisłe i czerwone, w tym samym odcieniu i z przodu naprawdę wyglądały jak najzwyklejsze męskie bokserki. U dołu strony było jednak miniaturowe zdjęcie, na którym model stał tyłem, a co za tym szło, można było dostrzec, jak owe bokserki prezentują się na jego tyłku, i cóż… Nie prezentowały się w ogóle, bo delikatne obszycie kończyło się pod jądrami, po bokach wyznaczając linię pośladków, a z góry były tylko czerwoną, około półtoracentymetrową gumką z białym pomponikiem usytuowanym idealnie nad rowkiem owego modela. Harry przełknął ślinę, mając nadzieję, że nie spanikuje, zanim tego nie założy, ale innego prezentu nie miał, a naprawdę chciał się w to ubrać dla kochanka.Oprócz tego, mężczyzna miał jeszcze wysokie, białe śniegowce. Były puchate i sięgały mu niemal do kolan, ale, jak Potter obliczył, u niego powinny się kończyć jakieś pięć centymetrów nad nimi, co uznał za duży plus. Bądź, co bądź facet wyglądał bosko i to był główny powód, dla którego zdecydował się właśnie na ten komplet. Całości dopełniała jeszcze biało-czerwona obroża imitująca świąteczną kokardkę z przetroczonym przez jedną z pętelek cieniutkim, choć na pewno niezwykle wytrzymałym, łańcuszkiem. I Harry nie mógł się doczekać, kiedy będzie mógł ją nałożyć, choć raczej nikomu by się do tego nie przyznał.Zirytowany brakiem sowy, wstał w końcu od biurka, zmierzając na dzisiejsze lekcje. Były znacznie skrócone, czego nie spodziewałby się po McGonagall, ale nie mógł nie być jej za to wdzięczny. Kobieta długo dochodziła do siebie po powitalnej uczcie, ale ostatecznie uznała, że Potter jest dorosły i może robić, co chce. Ku jej zdumieniu, Harry złapał też dobry kontakt z Nottem i choć jako opiekunowie dwóch, teoretycznie wrogich sobie Domów, powinni raczej za sobą nie przepadać, nigdy żaden z nich nie zachował się tak jak to mieli w zwyczaju ona i Severus.— To prezent dla twojego wampira? — zapytał cicho Teodor, widząc jedną ze szkolnych sów, która z całą pewnością leciała w stronę stołu