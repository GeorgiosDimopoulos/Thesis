materacu, a po chwili jej powieki zamknęły się.

*****

 - Granger! Granger! – obudziło ją lekkie szturchanie i męski głos, który ją nawoływał.
- Hmm… - podniosła się powoli do pozycji siedzącej i przetarła zaspane oczy.
- Łazienka jest wolna – kobieta pokiwała głową i spojrzała na mężczyznę. Jej powieki od razu otworzyły się szerzej. Przed nią stał Draco w samych spodniach od piżamy, które luźno zwisały mu z bioder. Z jego platynowych włosów, skapywały krople wody, które zderzały się z jego ramionami, a następnie spływały po jego nagim i ładnie wyrzeźbionym torsie.
Hermiona spojrzała na twarz blondyna, widziała na jego twarzy kpiący uśmiech. Poczuła jak się rumieni, więc szybko porwała potrzebne rzeczy i uciekła do łazienki.

*****

W pokoju panowała ciemność. Ciemne chmury wstąpiły na niebo, z których padał deszcz, zasłaniając księżyc i gwiazdy. Hermiona Granger leżała na łóżku i cała trzęsła się z zimna. Staruszka miała rację, noce tutaj są naprawdę bardzo zimne.
Draco proponował jej, aby spali pod jedną kołdrą, dodatkowo przykrywając się kocami. Obiecał kobiecie, że jej nie tknie, ale ona, jak to ona uparła się. Stwierdziła, że nie ma zamiaru spać z blondynem pod jedną kołdrą i zabierając koce, położyła się na samym brzegu łóżka. Pomimo tego, że miała dwa koce i tak bardzo zmarzła. Palców u nóg praktycznie nie czuła i nie potrafiła powstrzymać szczękania zębów. W takich warunkach nie było mowy, aby zasnęła.
Nagle poczuła jak blondyn ją przeciąga do siebie, po czym wchodzi pod koc i przykrywa ich kołdrą. Objął szatynkę w pasie i przytulił się do niej.
- Malfoy, co ty robisz? – pomimo tego, że od razu zrobiło jej się cieplej, czuła się dość niezręcznie w ramionach mężczyzny.
- Granger uspokój się, tak głośno szczękasz zębami, że nie mogę zasnąć. Dodatkowo całe łóżko się rusza, kiedy się trzęsiesz z zimna.
- Ale… - próbowała zaprotestować. Nie chciała dłużej tak leżeć, czuła dziwne uczucie, kiedy znajdowała się w silny objęciach blondyna. Jej serce przyśpieszało, w jej żołądku latały motyle i czuła jak zaczynały ją piec policzki.
- Granger, daj spokój. Nic ci nie zrobię, chyba, że sama mnie o to poprosisz – kobieta domyśliła się, że w tym momencie na twarzy Dracona pojawił się uśmiech – Śpij już.

*****

Otworzył swoje stalowe tęczówki i rozejrzał się po pomieszczeniu. Próbował się podnieś, ale uniemożliwił mu to ciężar spoczywający na jego piersi. Spojrzał w tamtym kierunku i ujrzał burzę brąz owych loków znajdujących się na jego piersi. Do jego nozdrzy dotarł zapach bzu. Przez głowę mu przemknęło, że mógłby się tak budzić codziennie, ale od razu wyrzucił tę myśl z głowy. Delikatnie, żeby nie obudzić Hermiony, wysunął się z łóżka i ruszył do łazienki, kiedy z niej wyszedł kobieta ciągle spała.
Usiadł na skraju łóżka i przyglądał się śpiącej dziewczynie. Musiał przyznać, że zmieniła się odkąd widział ją na ostatnim roku w Hogwarcie. Szopa włosów zmieniła się w miękkie loki, rysy jej twarzy stały się bardziej delikatne i kobiece. Miała ładny biust, jędrne pośladki i zgrabne długie nogi. Jednak jedna rzecz, która zawsze najbardziej go pociągała w pannie Granger, na szczęście, się nie zmieniła. Były to jej czekoladowe tęczówki, w których można było dostrzec wesołe iskierki. Uwielbiał jej oczy. Pierwszy raz je dostrzegł na szóstym roku i od tej pory szukał jakiejś wymówki, aby chociaż przez chwilę móc w nie spojrzeć.
- Malfoy? – z zamyślenia wyrwał go zaspany głos szatynki – Która godzina?
- 8.25 – odpowiedział spoglądając na zegarek – Idź się przygotuj, nie mamy całego dnia – odpowiedział chłodno.
Hermiona z ociąganiem wstała z łózka i ruszyła do łazienki, po drodze biorąc czyste ubrania. Po 20 minutach, odświeżona i ubrana pojawiła się w sypialni.
- Gotowa? Chodź – otworzył jej drzwi, aby pierwsza wyszła. Kiedy znaleźli się na korytarzu chwycił jej dłoń, jednak ona od razu ją wyrwała.
- Co ty robisz?! – krzyknęła oburzona.
- Uspokój się, w końcu udajemy małżeństwo – warknął, ponownie ujął dłoń panny Granger i razem ruszyli na śniadanie.

*****

 - To, od czego zaczynamy? – Hermiona spojrzała na mężczyznę, kiedy zatrzymali się na parkingu pod zamkiem.
- Zobaczmy najpierw miejsce, gdzie wisi ten gobelin. Może tam będą jakieś kolejne wskazówki.
Szatynka kiwnęła głową. Opuścili pojazd i ruszyli w stronę zamku. Po około 10 minutach znaleźli się w sali, gdzie znajdował się gobelin. Było to niewielki pomieszczenie, wykonane z kamienia. Oprócz gobelinu, niczego więcej tam nie było.
- Hmm… – Draco zamyślił się wpatrując w mapę. Natomiast szatynka sprawdzając czy nikt nie nadchodzi, podeszła do gobelinu i odsuwając go zaczęła sprawdzała, czy nie ma czegoś za nim. Jednak tam nic nie było.
- Może ten gobelin wcześniej wisiał gdzie indziej? – Draco spojrzał na kobietę wychodzącą z za mapy.
- Możliwe – stanęła obok mężczyzny.
- Przepraszam, mogę w czymś pomóc? – obok poszukiwaczy stanęła drobna kobieta. Wyglądał na około 30 lat. Jej blond włosy były upięte w koński ogon, a niebieskie oczy utkwione były w byłym ślizgonie.
- Tylko zwiedzamy, ale mamy pytanie – blondyn posłał kobiecie swój firmowy uśmiech – Czy ten gobelin zawsze tutaj wisiał?
- Tak, kiedy zamek został udostępniony do zwiedzania, nic nie ruszaliśmy. Wszystko pozostało na swoich miejscach.