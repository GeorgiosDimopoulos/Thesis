że chodzi mu o zadawanie się z magami, którzy tylko babrzą się w księgach. To nieco zbiło Childermassa z tropu, lecz zgodził się na taką umowę i odjechał czym prędzej, nie chcąc narażać się na wysłuchanie innych, równie absurdalnych obostrzeń. W rzeczywistości miał całkiem sporą ochotę na piwo czy dwa.Mimo całej wspaniałości pokoiku Childermassa oraz ogólnej przytulności rezydencji Manchesterów stangret i dysponent sir Henry'ego bardzo chętnie oraz bardzo często wypuszczał się do centrum hrabstwa. Wędrowanie po uliczkach, odwiedzanie kilkorga znajomych tu czy tam oraz niekiedy zachodzenie do karczm stanowiły dosyć ciekawe rozrywki, zwłaszcza w porównaniu ze snuciem się po pustej rezydencji sir Henry'ego, który większość dnia przesypiał lub spędzał na czytaniu prasy, odpowiadaniu na nieliczne listy albo czytaniu ksiąg — niemagicznych, rzecz jasna. Childermass zarabiał na tyle nieźle, że mógł pozwolić sobie na zapłacenie jakiemuś niezbyt bogatemu młodzieńcowi, aby popilnował nieco staromodnej karocy i koni sir Henry'ego, a sam wybierał się na wędrówkę. I jako że John Childermass ogólnie był człowiekiem ugodowym oraz bezkonfliktowym, ale czasami zdarzało mu się postąpić krnąbrnie, to gdy ujrzał szyld reklamujący sklep z magicznymi księgami, niechybnie do niego wstąpił. Ostatecznie pan Manchester zabronił Childermassowi zadawać się z magami, a nie mieć jakikolwiek kontakt z magią.Sklep był zaskakująco spory — choć po chwili zastanowienia Childermass doszedł do wniosku, że nie powinno go to tak zaskakiwać; w końcu wszystkie te księgi musiały się gdzieś pomieścić — a także nieco zakurzony, jak na porządną księgarnię przystało, słabo oświetlony i w pełni zapełniony wszelkiego rodzaju książkami. Childermass rozejrzał się ciekawie po wnętrzu, zerknął w jedną stronę, potem w drugą, a na koniec spojrzał w przód i wtedy dostrzegł sprzedawcę za biurkiem oraz drobnego człowieka o niezbyt interesującym wyglądzie, który to człowiek pochylał się nad biurkiem i za pomocą lupy oglądał jedną ze stronic księgi rozłożonej przed jego nosem. Sprzedawca natomiast miał minę raczej nietęgą i szeroko rozwartymi oczami patrzył na czubek głowy klienta.— To jest podróbka — powiedział w pewnej chwili klient, wyprostowawszy się i odłożywszy lupę obok księgi. — W oryginalnym wydaniu w tym miejscu — wskazał palcem na stronicę — był jeszcze jeden akapit o skutkach dawnych szkockich obrzędów magicznych powiązanych z fazami Księżyca. Pełen kłamstw i bredni, ale istotny, jeśli chce się dokładnie poznać spojrzenie Byrne'a2 na magię.Sprzedawca wytrzeszczył oczy jeszcze bardziej, a potem spojrzał na księgę, by samemu jej się przyjrzeć. Jego mina sprawiała jednak wrażenie, iż nie dostrzegł tam niczego niewłaściwego, nawet jeśli brakowało akapitu o skutkach dawnych szkockich obrzędów magicznych powiązanych z fazami Księżyca. Klient postukał palcem w blat.— Bardzo mi przykro, panie Norrell — powiedział sprzedawca, zamykając księgę i odsuwając ja na bok. — Zapewniono mnie, że to najnowsze wydanie oryginalnej księgi.— Nie wątpię — odparł kąśliwie pan Norrell. — Inaczej by pan tej księgi nie zamówił do swojego sklepu. Ale ja jej nie kupię. Proszę mnie więcej nie kłopotać, bym zajrzał do pańskiej księgarni, jeśli nie ma pan czegoś naprawdę ciekawego.Pan Norrell odwrócił się i spojrzał na Childermassa, który drgnął i uśmiechnął się niemrawo. Jeśli nie mylił go słuch, klient w księgarni był najprawdziwszym magiem. Dokładnie takim, z jakim zabronił mu się zadawać sir Henry, o czym niestety Childermass postanowił wygodnie zapomnieć, usprawiedliwiając to szokiem.Sprzedawca spytał Childermassa, czym może mu służyć, i wtedy Childermass zorientował się, że nie bardzo wie, co powiedzieć, jako że zupełnie nie orientował się w magicznych księgach. Chrząknął coś pod nosem i wymamrotał, że tylko się rozgląda, a potem jeszcze raz zerknął na pana Norrella, który zdążył pokuśtykać do wyjścia i właśnie naciskał klamkę. Childermass podjął natychmiastową decyzję o opuszczeniu księgarni i podążeniu za panem Norrellem, ale jako że nie chciał wyjść na ignoranta, to porwał z półki pierwszą lepszą księgę, zapłacił za nią czym prędzej, przez co wydał połowę swojej miesięcznej pensji, i podążył ku wyjściu.Childermass dostrzegł pana Norrella, gdy ten kuśtykał w kierunku rządka karoc ustawionego po drugiej stronie ulicy. Nie był to widok rzadki. Hrabstwo Yorku nie było co prawda zbyt duże, ale nie było też na tyle małe, by wszędzie można było dostać się na piechotę, toteż niektórzy mieli swoje własne karoce, a cała reszta korzystała z ogólnodostępnych karoc i dyliżansów, zwykle prowadzonych przez niezamożnych młodzieńców, których można było wynająć za pewną opłatą, by dowieźli klienta tam, gdzie ten sobie życzy. Pan Norrell był najwidoczniej jedną z takich osób i w sposób niezwykle niezrozumiały dla Childermassa zbliżał się właśnie do nieco staromodnej karocy Manchesterów, której pilnował chłopak opłacony przez stangreta i dysponenta sir Henry'ego, uznawszy najprawdopodobniej, że jest to jeden z dyliżansów do wynajęcia.Childermass schował księgę pod pachną, nie zaszczycając okładki ani jednym spojrzeniem, i popędził w stronę nieco staromodnej karocy Manchesterów, by zrównać się z panem Norrellem. Gdy już to zrobił, mag spojrzał na niego z ukosa, obrzucił księgę przenikliwym spojrzeniem i zatrzymał się na środku drogi.— Czemu biega pan po ulicy z „Dziejami magów najnowszych piórem Petera Sulfura spisanych”3 pod pachą jak uczniak na pauzie? — zapytał nieco skrzekliwie. — Czy nie jest panu wiadome, że księga ta jest jedną z nielicznych, które nie zawierają bzdur i są cokolwiek warte?— Och, nieszczególnie — odparł Childermass. — Zupełnie nie znam się na magii.Pan Norrell wytrzeszczył oczy, co nadało mu nieco groteskowego wyglądu.— Zatem musi być pan członkiem towarzystwa magów z Yorku — odpowiedział.Tym razem