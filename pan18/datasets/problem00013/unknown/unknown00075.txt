, zupełnie, jakby mężczyzna naprawdę sądził, że to z winy Severusa chłopak nie posiadał swojej jakże cennej dla starca magii. Spojrzał przez ramię. 

— Idę zrobić to, czego ty nie potrafiłeś. — Zauważył, że twarz dyrektora stężała, jednak, nim przekroczył próg, dodał: — Nie życzę sobie twoich wizyt po spotkaniach śmierciożerców. 

Wyszedł, popychając drzwi za sobą na tyle mocno, by zatrzasnęły się z satysfakcjonującym trzaskiem. Rozejrzał się, by upewnić się, czy chłopaka przypadkiem nie było gdzieś w pobliżu, po czym z westchnieniem zszedł schodami w dół. 

Kiedy znalazł się już na korytarzu i upewnił, że chłopiec nie miał gdzie się tu schować, ruszył w kierunku schodów, zastanawiając się, gdzie skierowałby się, gdyby sam był na jego miejscu. Chciałby stąd uciec. To pewne, jednak skoro chłopak nawet nie był przytomny, kiedy on sam go tu przyniósł, to czy byłby w stanie w ogóle trafić do wyjścia z zamku? 

Przyspieszył. 

Przez kilka minut rozglądał się, wchodząc to na górę, to schodząc kilka pięter niżej i już miał się poddać i zapytać obrazy o drogę, którą skierował się chłopak, gdy nagle usłyszał zduszony jęk i znienawidzony głos; przyspieszył, trzymając różdżkę w pogotowiu. 

— Odsuń się od niego! — krzyknął, wychodząc zza zakrętu z wysoko uniesioną różdżką wycelowaną w głowę Moddy'ego. Miał rację, że trzeba było się go jak najszybciej pozbyć, zamiast pozwolić zostać póki nie wydobrzeje w Hogwarcie. Ale dyrektor zawsze był mądrzejszy. 

— Ach, mogłem się spodziewać, że masz z tym coś wspólnego! To jakiś śmierciożerca, co Snape? Przyprowadziłeś kolegę?

Severus zmrużył oczy, dostrzegając trzymanego pod różdżką Pottera. Tylko tego teraz potrzebował; już widział, jak chłopak będzie chciał wysłuchać tego, co ma mu do powiedzenia. Będzie miał szczęście, jeżeli nie ucieknie spanikowany, nim zdoła wymówić chociaż słowo.

— Nie bądź śmieszny i zostaw Pottera w spokoju — warknął, zbliżając się do nich. Moody nie był pewien, do którego z nich powinien mierzyć, dlatego też Severus nie wahał się, odtrącając rękę aurora. — Jeżeli chcesz, to idź powiedz Dumbledore’owi, jak potraktowałeś jego Wybrańca — dodał, wykrzywiając wargi, po czym położył drżącemu na całym ciele Harry’emu dłoń na ramieniu i ścisnął je uspokajająco. — Chodź, chłopcze. 

Wbrew jego przewidywaniom, Potter od razu zrobił to, czego od niego oczekiwał, jednak wycofał się bokiem, tak, że nie spuszczał cały czas aurora z oczu i Snape uniósł brwi, ale nie skomentował jego zachowania. Domyślał się, że nie była to zwykła ostrożność, a raczej nawyk i zrobi wszystko, by dowiedzieć się, co go spowodowało. Nie wiedzieli o nim nic i należało to zmienić, nim podejmą jakiekolwiek kroki. 

— To jeszcze nie koniec! — krzyknął za nim auror, ale zignorował go, przysuwając się nieznacznie do chłopca i obchodząc go tak, by w razie czego mógł go osłonić. Nie podejrzewał, by Moody próbował czegoś jeszcze,. Po prostu chciał, by Potter czuł się bezpiecznie, przynajmniej na tyle, na ile było to w tej sytuacji możliwe. Zacisnął wargi, przyspieszając kroku i skierował się do schodów, by jak najszybciej znaleźć się z powrotem w lochach. Potter przystanął i Mistrz Eliksirów niemal na niego wpadł, pogrążony w kotłujących mu się w głowie myślach. 

— Ja… 

Wiedział, że chłopak jest roztrzęsiony, ale łudził się, że Moody nie zniszczył wszystkiego. Obrócił go w swoją stronę, patrząc na niego z góry i widział, że chłopak rzuca niespokojne spojrzenia w kierunku wciąż trzymanej przez niego różdżki. Z westchnięciem skierował ją do swojej kieszeni, jednak zamarł i, wstrzymując powietrze, podał ją Harry’emu. 

— Nie bój się, Potter, nie mam złych zamiarów. — I jakby na potwierdzenie swoich słów, wsunął ją chłopcu między palce. Czuł się przerażony na myśl, że oddał coś tak cennego dziecku, które mogło okazać się niezrównoważone i próbować ją zniszczyć, czy zrobić cokolwiek innego, co by ją uszkodziło. Mimo wszystko, od czegoś musieli zacząć, a nie wyobrażał sobie, by jego normalna taktyka polegająca po prostu na straszeniu wszystkich wokół, sprawdziła się i w stosunku do niego. 

Nie chciał, by chłopiec się go bał.

— Pójdziemy teraz z powrotem do moich komnat i oczekuję, że nie będziesz próbował uciec. Czy wyrażam się jasno? 

— Tak… 

Chłopak widocznie się zawahał, jakby chciał powiedzieć coś więcej, ale Severus już go wyminął, kierując się schodami w dół i Potter musiał pospieszyć się, by go dogonić. 

Mistrz Eliksirów szybko rozważał możliwy początek rozmowy, by jeszcze bardziej nie pogrążyć magicznego świata, który był chłopcu obcy i nawet nie był pewien, czy i taki nie pozostanie, skoro ten nie miał w sobie magii. Wówczas przypomniał sobie o dość istotnym szczególe związanym z cmentarzem i przyspieszył, chcąc usłyszeć odpowiedź na swoje pytanie. A był pewien, że Dumbledore miał wszędzie swoje uszy i nie chciał ryzykować, by dowiedział się zbyt wiele. 

Zatrzymał się przed drzwiami i spojrzał na chłopaka, który ściskał w dłoni jego różdżkę. 

— Stuknij nią w to miejsce — powiedział, wskazując odpowiedni punkt na ścianie przy drzwiach. Chłopak zawahał się, zapewne przypominając sobie scenę z gabinetu dyrektora, jednak jedno spojrzenie na zniecierpliwioną minę Severusa, musiało mu podpowiedzieć, by nie zwlekał i wykonał jego prośbę. Gdy tylko czubek różdżki zetknął się z nierówną powierzchnią, wyszeptał