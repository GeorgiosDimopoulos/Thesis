stesso e non aveva un buon odore, per quanto lei si sforzasse di nasconderlo.
Poi, quando le dicerie su Cecilia erano arrivate al culmine, e lui aveva saputo che la fuga era prevista per il sabato successivo, Tom si decise a chiedere il suo favore a Merope.
“Merope, ho bisogno di una cosa.”
Lei alzò lo sguardo, pronta ad assecondare ogni suo desiderio.
Erano seduti in una piccola radura del bosco, quello che era diventato il loro luogo abituale di ritrovo, e come al solito Merope parlava e strappava piccoli ciuffi d’era, osservando al contempo Tom di sottecchi. Non si era ancora abituata alla sua presenza, ma averlo vicino riusciva sempre a procurargli quel nodo piacevole allo stomaco, e lei non ne aveva mai abbastanza. Ultimamente, il suo Patronus era diventato via via sempre più luminoso e definito, man mano che Merope rievocava quella sensazione.
“Che cosa?”
“Non so come chiedertelo.” iniziò lui, agitandosi un po’ e sistemandosi meglio, rompendo la posizione rigida in cui era seduto e chinandosi verso di lei. Il cuore di Merope ebbe un tuffo “Ma non esiste un modo per, uhm, piegare la volontà delle persone?”
Lei sbatté le ciglia due volte, confusa per quella vicinanza inaspettata.
“La volontà?” chiese, cercando di mantenere il filo del discorso.
“Esatto. Ti spiego.” continuò Tom, avvicinandosi sempre di più con il viso “Vedi, secondo mio padre io dovrei prendere in sposa la figlia del suo più grande amico, perché questo porterebbe benefici ad entrambe le famiglie. Io non sono molto contento, ma devo rispettare la sua volontà, anche perché una frattura fra me e lui non gioverebbe a nessuno; senza contare che riuscirei a rompere anche un’amicizia che va avanti da generazioni fra le nostre famiglie, e chi ne risentirebbe sarebbe il villaggio, dato che verrebbero interrotti tutti i rapporti commerciali… Insomma, il caos. Questo è il prezzo per essere nato in una famiglia ricca, e io me lo accollerò sulle spalle, per il benessere dell’intera comunità. Comunque, il problema è lei. Cecilia ha perso la testa per un garzone e progetta di fuggire questo sabato, e in questo modo le mie premure non servirebbero a niente. Se non le faccio cambiare idea, se non la faccio rimanere qui, con me, ogni mio sforzo sarà inutile. Capisci?”
Merope aveva ascoltato con attenzione, cercando di arginare le sensazioni che la vicinanza di Tom le provocava.Vuole il mio aiuto per conquistare un’altra ragazza, pensò, e il suo cuore si fece di piombo, mentre il mondo si spegneva e la disperazione tornava ad albergare nel suo cuore.Non ha detto questo. Ha detto che deve, che è costretto a farlo per il benessere della comunità, si contraddisse, e riuscì a ritrovare un po’ di pace, a risollevarsi.
“Capisci l’importanza di quello che devo fare? Mi puoi aiutare, Merope?”
Era sempre più vicino. I loro nasi quasi si sfioravano, e i dubbi scomparvero in un attimo mentre il cuore di Merope riprendeva a battere più forte, sempre più forte…
“Sì. Credo di poterti aiutare.” sussurrò, perché parlare ad alta voce era diventato troppo difficile, con le labbra di Tom a così poca distanza.
Tom sorrise e i suoi occhi si illuminarono e Merope si sentì… Si sentì completa, per la prima volta in vita sua, e apprezzata…
Poi il ragazzo annullò la poca distanza che ancora li separava e premette le sue labbra sulle sue, in un bacio casto e delicato.
Merope si sentì leggera, come se stesse per svenire, e poi il nodo allo stomaco si fece più pesante e doloroso, ma doloroso in senso buono, e lei fece appena in tempo a chiudere gli occhi e a ricambiare il bacio che Tom si era già staccato.
“Grazie.” le disse, sorridendo dolcemente.
Lei non riuscì a parlare per qualche secondo, stordita dalla felicità; infine annuì e sorrise a sua volta.
“Devo preparare una pozione. Posso fartela avere per dopodomani… Ma portati una pentola o qualcosa, perché non posso darti una delle mie.”
“Va benissimo.”
Merope sorrise ancora e lui allungò un braccio per cingerle la vita, permettendole di posare il capo sul suo petto.
Era stato fin troppo facile.

*

Merope aveva lavorato alla pozione tutti e due i giorni, interrompendosi solo per cucinare, per sparire quando suo padre era in giro e per soddisfare le voglie di suo fratello.
Tutte le volte che Orfin la toccava, ormai, Merope non piangeva neanche più. Aveva imparato a conoscere le occhiate e i gesti che lui faceva prima di prenderla, quindi sapeva cosa aspettarsi. Si estraniava nel suo mondo, dove il Patronus a forma di cavallo ardeva come non mai e Tom era in sella ad esso, pronto ad offrirle la mano e a portarla via con sé, come in una di quelle favole che la mamma le raccontava sempre prima di dormire. Merope sopportava la risata oscena di Orfin, sopportava il bruciore nel ventre tutte le volte che lui la penetrava, sopportava le sue mani e la sua lingua ovunque e sopportava pure le botte che prendeva dopo, perché Orfin, non vedendo più alcun tipo di reazione da parte sua, credeva che lei