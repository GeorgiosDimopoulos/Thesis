żadnych przeszkód, na przykład w postaci dłoni na brzuchu, szyi czy penisie.
Nie był pewien, czy minęła minuta czy dwadzieścia, ale w końcu został przywołany na środek pomieszczenia, gdzie zamiast żyrandola z sufitu spływał gruby sznur, zaczepiony o kilka niepozornych haczyków.
Lewis stał teraz naprzeciwko niego, nadal w kombinezonie, którego nie zdejmie pewnie przez kolejną godzinę, Sebastian nie miał złudzeń. A jednak ta dysproporcja między stanem ich rozebrania była kolejną składową jego nagrody z której za żadne skarby nie chciałby zrezygnować.
— Podnieś ręce — powiedział mężczyzna i Sebastian po prostu to zrobił.
Czasem się zastanawiał, czy gdyby przez team radio usłyszał polecenie od Lewisa, też wykonałby je bez mrugnięcia okiem. Możliwe, że tak, że zrobiłby to zupełnie automatycznie i nie sądził, że posiadanie takiej władzy nad drugim człowiekiem jest odpowiednie. Z drugiej strony, sam dobrowolnie oddawał ją w jego ręce, które teraz krępowały mu nadgarstki, żeby w następnej chwili mocnym wiązaniem połączyć je ze zwisającym sznurem. Lewis naciągnął jeszcze linę na tyle mocno, żeby Sebastian nie mógł oprzeć się na całych stopach i obszedł go dookoła, najwyraźniej podziwiając swoje dotychczasowe osiągnięcia.
— Nadal jesteś piękny — wyszeptał, co nieco odbiegało od schematu, ale pozwoliło Sebastianowi na moment się rozluźnić.
Lewis przesunął palcami od jego uda, przez biodro i żebra, po czym znienacka klepnął go w pośladek. Lekko, bez użycia zbytniej siły, raczej chcąc sprawdzić jego reakcje niż przejść już do sedna. Sebastian sapnął cicho, chyba jednak nie będąc przygotowanym na ten ruch. A może dzisiaj miało być właśnie tak, może dzisiaj każdy najmniejszy nawet dotyk będzie odbierał tak intensywnie.
Mężczyzna wrócił na swój fotel i sięgnął po filiżankę, a Sebastian przełknął ślinę, bo to oznaczało albo rozmowę, albo czekanie, a żadna z tych rzeczy nie była wysoko na jego liście pragnień.
W pomieszczeniu było wystarczająco ciepło, żeby nie czuł zbytniego chłodu na swoim nagim ciele, a jednak był pewien, że jego ramiona i nogi pokryły się już gęsią skórką. Sznur wżynał się nieco w jego nadgarstki, barki zaczynały boleć od nietypowego ułożenia. Chciałby odciążyć je chociaż na chwilę, ale nie był w stanie postawić na podłodze całych stóp, a stanie na palcach nie było czymś tak łatwym, jak mogłoby się wydawać. Był silnym, wysportowanym facetem,  a jednak w tamtej chwili czuł się zredukowany do roli, którą przyjął. Wiedział, kiedy na jego skroni pojawiły się pierwsze krople potu, spływające powoli w dół i zatrzymujące się na odrastającym zaroście. Nie umiał określać upływu czasu, kiedy znajdował się z Lewisem w jednym pomieszczeniu, ale podejrzewał, że minęło co najmniej pół godziny zanim mężczyzna wstał w końcu ze swojego miejsca i nawet na niego nie patrząc, sięgnął po pierwszy z przygotowanych przyrządów. I Sebastian nie wiedział, czy mieli dzisiaj poprzestać tylko na tym, co leżało na tym kawowym stoliku, czy może Lewis miał dla niego coś ekstra. Nie był też pewien, czy wytrzymałby coś ekstra, biorąc pod uwagę fakt, że już teraz wariował, a został dotknięty dokładnie dwa razy, z czego za pierwszym chodziło jedynie o unieruchomienie go.
— Wygrałeś drugi wyścig w tym sezonie — mruknął Lewis do jego ucha, przesuwając rózgą po jego ciele w ten sam sposób, w który wcześniej zrobił to dłonią. — Gratuluję — dodał jeszcze ciszej i zamachnął się, zostawiając pierwszy, niezbyt widoczny ślad na jego udzie.
Sebastian jęknął głośno, odsuwając się instynktownie, tańcząc wręcz na samych koniuszkach palców. Po pierwszym razie przyszły kolejne. Mniej uważne i mniej skoordynowane, a jednak przynoszące swoistego rodzaju ukojenie i mężczyzna nie wiedział, jak długo to wytrzyma, ale Lewis przerwał już po chwili. Czas jakby się zatrzymał, pozwalając mu trwać w tym jednym punkcie, gdzie ból rozchodził się po jego ciele, a może koncentrował w miejscach uderzeń, nie wiedział. Sapał i jęczał, starając się unormować oddech, a palce, które gładziły go teraz uspokajająco, nie przynosiły takiego ukojenia, jakiego się spodziewał.
— Dobrze? — zapytał mężczyzna i to był już drugi raz, kiedy odchodzili dzisiaj od schematu, co znaczyło jedynie, że Sebastian zbyt długo nie wygrał żadnego GP. — Seb — warknął i jakieś nutki irytacji były słyszalne w tym krótkim zdrobnieniu, więc Sebastian skinął słabo głową, otwierając oczy i ze zdziwieniem stwierdzając, że z powodu łez niewiele widzi. — Na pewno?
— Nie okłamałbym cię — odparł cicho i uświadomił sobie, że to pierwsze słowa, które padły z jego strony w tym pokoju. I były prawdą. Zbyt długo w tym siedział, żeby nie znać swoich granic.
Lewis jeszcze przez chwilę przyglądał mu się uważnie, w końcu kiwając głową, przyjmując jego słowa za prawdę. Przysunął się bliżej, niemal stykając się z nim na całej długości jego ciała i Sebastian znowu jęknął, tym razem czując chropowaty materiał kombinezonu tuż przy swojej rozgrzanej skórze. Lewis starł łzy z jego policzków i pocałował go delikatnie w kącik ust, nie oferując chwilowo niczego więcej. Dla Sebastiana to i tak było wystarczające. Jego oddech powoli wracał do normy, a serce nieco zwolniło swój szaleńczy jeszcze chwilę temu bieg. Starał się przylgnąć do mężczyzny, ale kiedy ten tylko to zauważył, zrobił krok do tyłu, nie pozwalając mu na więcej bliskości w tym momencie. I Sebastian powinien wiedzieć lepiej, a jednak nie potrafił się powstrzymać przed zrobieniem małego kroku do przodu.
Lewis przez ułamek sekundy wyglądał na wściekłego, ale zaraz potem na jego