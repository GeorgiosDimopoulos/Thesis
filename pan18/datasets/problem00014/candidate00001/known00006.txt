mężczyzna jest odziany w czarny, powłóczysty płaszcz, a jego lewe oko przykrywa opaska w tym samym kolorze i jeszcze chwilę temu Steve skomentowałby cały ten natłok czerni jakimś beznadziejnym tekstem, byleby tylko odwrócić jego uwagę od swojej osoby, bo drugie oko nie spogląda, ale [i]wwierca[/i] się w niego, dosłownie go skanuje co sprawia, że żołądek Steve’a zaciska się nieprzyjemnie.

Stojący przed nim mężczyzna jest bardziej niebezpieczny, niż otaczający ich obu, i celujący w Steve’a ludzie.

Dowództwo, przemyka mu przez głowę, gdy mężczyzna unosi jedną dłoń, a żołnierze opuszczają broń, jednak zacieśniają swoje szeregi, zamykając Steve’owi drogi ucieczki, chociaż ten nie wątpi, że gdyby naprawdę musiał przedarłby się przez nich.


Ale co dalej?


— Kapitanie — mówi ponownie mężczyzna i zbliża się do niego spokojnym krokiem. — Nazywam się Nick Fury i musimy porozmawiać.

Steve nieuważnie kiwa głową, wpatrzony w wiszącą na niedalekim wieżowcu, dziwaczną, mieniącą się kolorami reklamę jakiegoś samochodu. Boże, co to jest?

— Kapitanie, wszystko w porządku? — dopytuje się Fury, przez co Steve wraca swoim spojrzeniem do niego.

— Tak, tak, w jak najlepszym porządku, po prostu… — rozgląda się dookoła, chłonąc otaczający go rwetes. — Po prostu byłem umówiony na randkę.

*

W drodze na Helicarriera, mobilną siedzibę SHIELDu, Fury informuje go o tym, że mają 2012 rok, i że przeleżał w lodzie ponad siedemdziesiąt lat.

Patrzy wtedy na niego uważnie, z dłonią położoną na przycisku kontrolującym szyby, jakby tylko czekał, aż Steve zwymiotuje. I zapewne tak by się stało, gdyby nie superserum, które mimochodem ofiarowało mu również niewymiotujący superżołądek.
Spał siedzemdziesiąt lat. Siedemdziesiąt pieprzonych lat.

Bucky, Peggy, Howard, oddział… wszyscy, wszyscy, których znał, wszyscy, których kochał zapewne już nie żyją.

Steve wolałby zwymiotować, bo na swój sposób, to mogłoby pomóc.

*

W bazie, zaraz po szybkim prysznicu, pobierają mu krew, dźgają jakimiś ostrymi narzędziami i wtykają przeklęte, oświetlone wzierniki w każdy otwór ciała, ale Steve nie narzeka - podczas standardowych badań przed przyjęciem do wojska przechodził to samo, więc jest zaznajomiony z procedurą i w miarę swoich skromnych możliwości stara się współpracować. I nie obrócić się, by zmiażdżyć czaszkę lekarzowi, który wcisnął mu palce nawet tam, gdzie światło nie dochodzi.

Nigdy nie lubił tego momentu.

— Jest pan zdrów jak koń, kapitanie — mówi lekarz prowadzący, doktor Dannes, gdy tylko Steve usiadł na podsuniętym mu krześle, i klepie go uspokajająco po ramieniu. — Jednak wolałbym przełożyć testy sprawnościowe na jutro, jeśli nie miałby pan nic przeciwko — dodaje po chwili i zerka wymownie na owinięte elastycznym bandażem stopy Steve’a, z których niedawno wyciągali odłamki szkła i żwiru. Musiał wbiec na coś na chodniku.

— Gdy wszystko się pogoi, a przy pana metabolizmie nie powinno to trwać dłużej, niż cztery do pięciu godzin, sprawdzimy jak bardzo pogorszył się pana stan fizyczny i dopiero wtedy będę mógł z czystym sumieniem posłać pana na pożarcie Dyrektorowi.

— Cztery do pięciu godzin? — powtarza po nim Steve, wpatrzony w bandaże. Jeszcze niedawno, do wyleczenia takich zadrapań potrzebowałby kilkunastu minut.

— Musi pan zrozumieć, że pana organizm przeszedł spory wstrząs tuż po wyjęciu z lodu — tłumaczy cierpliwie lekarz i poprawiaja zsuwające mu się z nosa okulary. — Nie wszystko działa poprawnie, niektóre procesy spowolniły się na tyle, że nie jesteśmy pewni, czy uda się je przywrócić do poprzedniego stanu. Badaliśmy to, ale…

— Badaliście to? — przerywa mu gwałtownie Rogers. Badali to, kiedy spał? Był królikiem doświadczalnym?!

— Oczywiście, że tak! — obrusza się Dannes — Taka okazja mogła się już nigdy nie powtórzyć! Pana ciało to doskonały obiekt badawczy, działa niczym mała elektrownia atomowa, co jest naprawdę fascynujące, pan jest prawdziwym cudem!

Steve czuje jak cała jego dotychczasowa sympatia do tego człowieka ucieka bezpowrotnie, jednak uśmiecha się tylko sztucznie i potwierdza:

— Tak, fascynujące.

*

Zadrapania goją się po zaledwie dwóch godzinach, gdy rozwiązuje jakieś bzdurne testy pełne dziwacznych plam a siedząca po drugiej stronie młodziutka psychiatra uśmiecha się do niego łagodnie i zadaje pytania pokroju “czy widzisz tutaj motyla”, “czy to ci nie przypomina żołędzia” i zanadto się spoufala.

Steve ma ochotę krzyczeć i z prawdziwą ulgą przyjmuje wizytę bezpłciowego agenta, który przerywa “badanie” i prosi go o pójście z nim, co skwapliwie robi, ignorując zawiedzioną minę psychiatry. Jakby widziała coś ciekawego w zmuszaniu go do nazywania poszczególnych plam.

— Doktor Dannes kazał przyprowadzić pana na dalsze badania fizyczne, kapitanie — mówi w ramach wyjaśnienia agent i prowadzi go przez labirynt korytarzy, opowiadając o poszczególnych pomieszczeniach, co Steve stara się zapamiętać.

Budowa Helicarriera przypomina mu budowę lotniskowca, na którym kiedyś był, jednak baza SHIELDu jest zdecydowanie większa i przestronniejsza.

— Ale identycznie poplątana — komentuje Agent, na co czubki uszu Steve’a różowieją. Musiał to powiedzieć na głos.

— Niech pan nie traktuje jako obrazy takiego prowadzenia po bazie — mówi Agent, gdy przystają przed drzwiami oznaczonymi MED-I-32. — Porównanie do lotniskowca było trafne i z początku wszyscy się w niej gubią nawet z mapą.

— Poza dyrektorem — dodaje pod wpływem impulsu Steve, tuż przed przejściem za drzwi.

— Oczywiście poza dyrektorem — potwierdza ze śmiertelną powagą Agent. — On