oczekiwał. Może powinien był ukryć horkruksa w innym, bezpieczniejszym miejscu. Tak, musi to zrobić, nie może ryzykować utraty kolejnego ze swoich cennych fragmentów duszy, jak zrobił to, kiedy głupio oddał swój dziennik Lucjuszowi Malfoyowi. Nie, musiał zrobić wszystko, co konieczne, by zapewnić pucharowi ochronę, ale wpierw musiał ponownie mieć go bezpiecznie w swoich dłoniach…

Oczy Harry nagle otworzyły się, a jego ciało zwinęło z bólu, chociaż nie mógł się poruszyć. Był w stanie jedynie przygryzać boleśnie wargę, dopóki nie pękła i nie poczuł ponownie smaku swojej krwi. Nie miał pojęcia, co się z nim stało, ale czuł się, jakby dziesiątki poważnych oparzeń pokrywały jego twarz i dłonie. 

― Harry! Harry, słyszysz mnie?!

Zmusił się, by obrócić głowę w kierunku głosu Hermiony i nieznacznie przytaknąć. Dziewczyna wzięła wdech i szybko zaczęła tłumaczyć: 

― Harry, posłuchaj, wszystko tutaj jest strasznie gorące i replikuje się, kiedy tego dotykasz. Niemal niemożliwe było wyciągnięcie cię spod tego, gdy w to wpadłeś. Zwłaszcza, że się miotałeś, przez co było nam jeszcze trudniej… musiałam rzucić na ciebie zaklęcie wiążące… ― Szybko zdjęła zaklęcie i Harry powoli siadł. 

― W porządku ― powiedział, potrząsając głową. ― Tym razem nie potrafiłem tego powstrzymać. Travers poinformował go o nas i Czarny Pan jest przerażony. Idzie po puchar. Mamy dosłownie kilka minut. 

Jego przyjaciele spojrzeli po sobie, po czym ponownie skierowali na niego wzrok. 

― O―obawiam się, że nie mamy minut, Harry ― wyszeptał w końcu Ron i w tej chwili Harry zrozumiał, czym był ten głośny dźwięk, który nie rozbrzmiewał w jego czaszce, ale aktualnie nadchodził od strony skarbca. ― Tak czy inaczej, znaleźliśmy puchar… jest tutaj ― dodał, szybko wskazując palcem na jedną z półek blisko sufitu. ― Niestety, nie można go stamtąd zdjąć przy użyciu magii. 

― Zaraz go wezmę. ― Harry już podnosił się na nogi, szybko lokalizując przeklęty przedmiot. ― Czekajcie przy wyjściu. 

 

Zrobił kilka kroków w kierunku półki, gdzie znajdował się horkruks, ale jego długie, wilgotne szaty, które teraz nieprzyjemnie przylegały do jego ciała, zahaczyły o stojące niebezpiecznie blisko krawędzi stołu, złote kielichy, które spadły i natychmiast się pomnożyły. 

Harry głośno zaklął. Miał już tego dosyć. Machnął różdżką i oderwał czarną tkaninę tuż nad kolanami.Następnie zaczął wspinać się na półki. Nieszczęśliwie, bez względu na to, jak bardzo próbował, niemożliwym było nie dotknięcie niczego. A niezliczone replikacje wprost wyskakiwały spod jego palców, paląc boleśnie jego skórę. Mimo to Harry jakoś sobie z tym radził, miał wręcz wrażenie, że ciało Voldemorta było mniej wrażliwe na zranienia. Fala skarbu nadciągała do niego, grożąc wciągnięciem go pod spód. Jednocześnie jednak był coraz bliżej celu. 

Wreszcie Harry wykorzystał swój wzrost i wychylił się, tak bardzo jak mógł, łapiąc skomplikowany uchwyt pucharu między palce. Artefakt był równie gorący, co inne i również się replikował, jednak Harry trzymał go mocno. Tylko… Półki nie wydawały się być w stanie udźwignąć wagi zgromadzonego na nich skarbu już ani chwili dłużej, a gdyby niektóre z nich zaczęły się rozpadać, prawdopodobnie by spadł i stracił horkruksa. Nie mógł zaryzykować. 

― RON! ― wrzasnął swoim piskliwym głosem i jego przyjaciel, który stał po pas w złocie, spojrzał na niego. ― ŁAP! ― I z tymi słowy rzucił horkruks w kierunku przyjaciela. Jako były obrońca drużyny quidditcha Gryfonów, Ron nie zawiódł go. Złapał puchar i nie wypuścił. Szybko ukrył go pod kurtką, gdy palił go w palce, po czym odwrócił się i krzyknął coś do Hermiony. 

Harry nie zrozumiał ani słowa przez hałas, jaki wydawały z siebie spadające repliki. Półka, na której stał, na szczęście pozostała w jednym kawałku, a on starał wspiąć się wyżej pod sufit, jednak wkrótce góra złota i tak go dogoniła, napierając na jego chude ciało i wszystko, o czym Harry mógł myśleć, to że jeśli będzie miał szczęście, to nie umrze z ręki Voldemorta, ani z zimna, jak myślał jeszcze niedawno. 

Wówczas ściana złota zaczęła zsuwać się niczym piasek i Harry wyślizgnął się na niej ze skarbca. 

Kiedy tylko to się stało, uwolnił się od palących monet i ciężko podniósł się na nogi. Gdy ruszył w kierunku przyjaciół, próbował unikać błyskającego światła, docierającego do nich niemal z każdego kierunku. 

― Stupefy! ― wrzasnął, a Ron i Hermiona dołączyli do niego; strumienie magii poleciały w stronę tłumu goblinów, przewracając część z nich, jednak inne były w stanie się obronić. Co gorsze, Harry widział coraz więcej strażników nadciągających z korytarza. 

Zawahali się, kiedy go zobaczyli i Harry wykorzystał tę chwilę, by posłać część z nich na ziemię. 

― To oszuści! ― krzyczał jakiś goblin, a jego głos brzmiał podejrzanie podobnie do Gryfka. ― Prawdziwy Czarny Pan nachodzi! Zatrzymajcie ich! Nie róbcie niczego poza zatrzymaniem ich!

Uwięziony smok był przerażony błyskającymi zaklęciami i ryknął kolejną porcją ognia prosto w tłum goblinów. Czarodzieje rozpierzchli się, chcąc schronić się w korytarzu, z którego przyszli, na moment oczyszczając im drogę. Nagle, chwilę później, w przypływie natchnienia albo szaleństwa, Harry wskazał swoją różdżką na kajdany przytwierdzające bestię do podłogi i krzyknął:

― Relashio!

Kajdany opadły z głośnym szczękiem. 

― Tędy! ― krzyknął, wciąż rzucając zaklęcie za zaklęciem na broniące się gobliny, jednocześnie biegnąc w kierunku na wpół ślepego