siebie gruby mur. Nie pozwoliła, aby zdziczał, aby autodestrukcyjne myśli popchnęły go do ostateczności.

Istotnie Sherlock doskonale to ujął – jak pani Hudson odejdzie z Baker Street, Anglia runie. Nie zrobiła tego, nawet po długiej rozmowie z Mycroftem, który starał się ją przekonać do przeprowadzki do siostry. Została i niewzruszona trwała dalej.

I to powodowało, że robiło mu się cieplej na sercu na myśl o pani Hudson.

No może z wyjątkiem takich chwil jak ta.

A jednak mimo zażenowania i irytacji, że najpewniej kobieta wszystko słyszała, stojąc w drzwiach sypialni, doktor Watson uśmiechnął się mimowolnie. Niemal widział jej minę, kiedy stwierdziła , że jej przypuszczenia okazały się prawdziwe. Myślami wrócił po raz kolejny do pierwszej wizyty i rozmowy. Jak to możliwe, że wiedziała…

Jego rozmyślania przerwał podniesiony głos Sherlocka dobiegający z ich salonu:

— Ależ to niemożliwe, pani Hudson! 221C jest wolne, do cholery!

— O co chodzi? Co jest niemożliwe?

Detektyw krążył po pokoju, mamrocząc coś pod nosem. W końcu niczym obrażony kocur prychnął, rzucił się na kanapę i odwrócił tyłem.

— Niedługo zamieszka z wami ktoś jeszcze.

John zdębiał, słysząc te słowa.

—Przepraszam panią najmocniej, ale gdzie?! To nasze mieszkanie. Płacimy regularnie, nie robimy problemów… — Kobieta chrząknęła znacząco, ale doktor Watson zignorował ją i mówił dalej: — Zgoda, nie ma z nami większych problemów. Nie rozumiem dlaczego…

Nagła myśl poraziła go i zamknął oczy. No tak, kto inny mógłby zostać ich współlokatorem. Cholerny, wścibski, wszechmocny Mycroft!

— Mycroft, prawda?

Pani Hudson wyglądała na zakłopotaną i kiwnęła głową, powoli wycofując się w stronę drzwi.

Na dźwięk imienia brata, Sherlock w ułamku sekundy stał przy nieszczęsnej pani domu.

— Co mój idiotyczny braciszek z kompleksem boga wymyślił tym razem? I jaki ma to związek z tym… — Detektyw spojrzał jej głęboko w oczy i po chwili gwałtownie wciągnął powietrze. — No nie, zamorduję go i nawet cały Scotland Yard nie rozwikła jak!


HL/WG – SH/JW


Po wyjściu pani Hudson Sherlock przez dobre kilka minut kłócił się z bratem za pomocą smsów, jednak nie przekonał go do zmiany zdania. John niestety domyślał się, że akurat to nie będzie możliwe. I tak właśnie został obarczony ni mniej ni więcej jak opieką nie tylko nad Sherlockiem, jak i niedawno odnalezionym, najmłodszym Holmesem… Praca w przychodni może się okazać zbędna, bo ta dwójka z pewnością zapewni mu zajęcie od świtu do późnej nocy, albo i przez całą dobę. Trójka, jeśli doliczyć Mycrofta, który nie odpuści sobie przyjemności doglądania braci.

Niech to diabli!

Musiał pracować, uniezależnić się od wpływów i wyrwać w minimalnym choć stopniu spod kontroli Mycrofta, przestać być na każde skinienie braci Holmesów.

Dobra, marzenie ściętej głowy. Niewykonalne.

Czy chciał, czy nie, już się od nich nie uwolni. Mógł na ten stan rzeczy narzekać, ale w głębi duszy dobrze wiedział, że potrzebuje ich równie mocno, co oni jego.

Ze swoją przeszłością nie pasował do świata „normalnych" ludzi i terapia stresu pourazowego tego nie zmieni. Wojna zmienia ludzi, nawet jak się przed tym bronią. Przy Sherlocku czuł, że żyje, nawet jeśli były momenty, kiedy miał chęć udusić go własnymi rękoma.

Westchnął ciężko, opadając na swój fotel.

— Jesteś zły i zmartwiony. Niepotrzebnie — mruknął detektyw, na powrót kładąc się na kanapie. — Zawsze możemy go oddać Mycroftowi.

— Sherlocku!

John potrząsnął głową i posłał mu karcące spojrzenie, które nie odniosło większego skutku – jak zwykle w takich momentach geniusz zdawał się go kompletnie ignorować.

— Potrzebujesz śledztwa — uznał detektyw i ponownie wstał po laptopa, który leżał na biurku.

John spojrzał na niego, niedowierzając własnym uszom.

— Ja potrzebuję?!

— Zdecydowanie. Jak ciebie nie było, rozwiązałem parę dziecinnych zagadek, ale teraz przydałaby się poważna sprawa, taka dziewiątka, albo i dziesiątka — powiedział niezrażony, przeszukując wiadomości lokalne.

Zazwyczaj robił to na komórce i to swojej, co zdziwiło Johna, który rozejrzał się za telefonem Sherlocka.

— Gdzie masz komórkę?

— W sypialni. — Detektyw nie podniósł wzroku, stukając w klawiaturę. Po czym wydał z siebie bolesny jęk zawodu. — Nic nie ma! Nie ma! Czy to tak ciężko popełnić zbrodnię w ciekawy sposób? Dokonać zuchwałe, interesujące przestępstwo? Wymagam tak wiele? Nawet mordercy zaczynają być nudni.

— Lestrade obiecał ci przecież parę dni temu, że przyniesie ci starą sprawę seryjnych morderstw sprzed kilkunastu lat. Akta się pewnie kurzą w archiwum, a śledztwo utknęło w martwym punkcie.

Detektyw uniósł brew, nie przypominając sobie podobnej obietnicy, ale wszystko było możliwe – na pewne sprawy rzadko kiedy zwracał uwagę. Miał od tego Johna.

— Zobaczymy — posłał mu delikatny uśmiech zarezerwowany specjalnie na takie okazje. Nie chciał budzić nadziei, bo nie miał pewności, jak skomplikowana i interesująca się okaże się odkopana przez inspektora Lestrade'a sprawa.

Oczywiście, sam miał chęć zmierzyć się z nieuchwytnym sprawcą i zagadką nierozwiązanej zbrodni. To bez wątpienia.

Przeglądając wiadomości, kątem oka obserwował Johna. Ten z kolei nie patrzył na niego, czytając gazetę, którą musiała przynieść im pani Hudson, bo on nie kupił ani jednej, odkąd Mycroft porwał mu ukochanego blogera na kilkudniową misję w Ameryce.

Korzystał z wersji elektronicznych.

Po przejrzeniu wersji papierowej, doktor Watrson odebrał detektywowi laptopa i sam