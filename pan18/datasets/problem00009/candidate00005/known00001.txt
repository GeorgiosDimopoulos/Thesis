di ogni venatura sulla sue pelle sensibile, bastarono a farlo eccitare.Perché lui chiaramente non aveva alcun interesse ad allontanare Elijah, né allo scopo di telefonare, né per indulgere nel complesso aroma, vaniglia, legno, agrumi, di un liquore invecchiato cinquant’anni.Non c’era nulla, se non una questione di vita e di morte che riguardasse l’amata sorella, che potesse venire prima dell’uomo che aveva voluto per sé da tutta la vita.Dunque egli stesso non riusciva compiutamente a spiegarsi perché a volte lo allontanava.Perché trovasse scuse, perché opponesse bronci insolenti alle sue profferte amorose.L’aveva fatto proprio il giorno prima.Una rischiosissima giravolta con Elijah già a pochi millimetri da lui. Il suo fiato prima nell’orecchio e poi sul collo, e a raffreddare il tutto il sorriso impassibile di Tristan, il suo sguardo di ghiaccio, un dito elegante a indicare il telefono ancora spento.Con altrettanto rapido garbo Elijah lo aveva lasciato solo.Perché? Perché doveva sprecare così quei momenti, quando in mille anni ne avevano avuti talmente pochi? E sebbene Tristan non desiderasse altro che stargli vicino? Arrossì a quel pensiero formulato con tanta precisione, poiché includeva il sesso ma anche altro.La colazione insieme al Café, che sorgeva come un sogno nell’acquarello azzurro del vicolo.Le chiacchiere elaborate di Tristan, il sorriso sornione dell’altro che si piegava verso di lui, afferrando la sua nuca con il palmo della mano aperta, il pollice a sfiorare la base della sua testa. Il silenzio improvviso del Conte, un bacio che faceva mormorare qualche vecchia signora in lino bianco e cappellino di paglia. O le loro cene in riva al mare, un tavolo discreto, gli occhi di Elijah che brillavano perché le luci del porto danzavano nella loro oscurità.La mano di Tristan che si allungava sotto il tavolo, protetta dall’ombra. Che si fermava sulla coscia del suo amante, un attimo prima di diventare volgare, ma abbastanza esplicita da costringere l’altro a bloccarlo, o ancora una volta non avrebbero finito la cena.Vita. Amore.Cosa c’era di strano? Di imbarazzante o di allarmante, al punto che, nei primi mesi del loro soggiorno in Europa, Tristan si era ritrovato nello scomodo ruolo del guastafeste?Intendiamoci, le occasioni per soddisfare la reciproca attrazione erano numerose, sfruttate e apprezzate da entrambi… Ma a volte, come era successo il giorno prima, Tristan si sfilava prima che accadesse l’inevitabile.Ecco, quella era la parola: inevitabile.Quando sentiva con sicurezza che poteva succedere, che ogni evento esterno e ogni sguardo congiuravano per quella conclusione, Tristan a volte scappava.In mille anni tra loro nulla era mai stato scontato. Avevano vissuto tutto fino in fondo, ai massimi livelli, tra pericoli costanti e odio reciproco, a mascherare l’antica ossessione.Tra loro ogni cosa era stata violenta, melodrammatica, più o meno fatale.Ora, dopo tanto tempo, avevano l’occasione di rallentare.Di godersi una cena o un pomeriggio da passare a letto, a fare l’amore o a chiacchierare.E a Tristan sembrava… una tale liberazione.Passare qualche ora solo a poltrire tra le sue braccia, a sentire le sue dita che facevano piccoli circoli sulla sua nuca, imbrigliandosi tra i corti riccioli di un biondo scuro.Era qualche cosa di molto vicino al mitico luogo in cui non credeva: al paradiso.Ecco perché Tristan temeva i momenti più teneri e tranquilli.I momenti di una coppia che si prende tempo per stare insieme.Erano troppo diversi da quello che avevano sempre avuto. Dalla tragedia, dalla furia, dal qui e ora perché domani chissà… potrebbe anche non esserci un domani.Elijah che apre la porta con un calcio, Tristan che lo accoglie con un commento sferzante.Le spinte reciproche, le mani che a ogni contatto strappano un bottone.La mano aperta sulla sua nuca, molto meno tenera, molto più pressante di come era al mattino, l’odore del legno direttamente nelle narici.Quello era stato fin lì il loro rapporto.La sera prima era finita esattamente così.Elijah ubriaco e furioso. Anche se non tanto da diventare un animale. Si erano spogliati a vicenda prendendosi quasi a schiaffi, ma il reciproco consenso era implicito in ogni gesto, in ogni sguardo.Persino quando con il suo peso lo aveva costretto piegato sul tavolo, il legno premuto in faccia.Una leggera pressione delle dita sul collo l’aveva costretto a voltarsi. L’aveva guardato, ormai troppo eccitato per dire no.Elijah aveva annuito, chiudendo gli occhi e stringendo le labbra l’aveva preso per ore, fino a sfinirlo.Ecco, loro erano un po’ più su quello stile.Una scopata violenta sul tavolo, senza una parola. Evitarsi per qualche ora, dormire poi da soli.Tutto questo non spaventava Tristan.Ma le dita dell’altro che facevano circoli sulla nuca, le sue braccia che lo avvolgevano come un nido, un bacio sul collo prima di dormire…Parliamoci chiaro: era da loro? E se lo meritavano? Meritavano tanta imprevista dolcezza, dopo la tragedia? E che strana parola gli balzava alla mente: meritare. Quello era un pensiero da Elijah. L’idea