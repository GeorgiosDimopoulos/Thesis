suoi occhi. C'è solo un abbraccio forte in cui lo stringe, quasi disperato, fatto di paura, di incertezza, di un futuro difficile da scrivere. 
“Stai cercando di soffocarmi o è davvero un abbraccio?” chiede, imprimendo spensieratezza a quelle parole solo per scacciare il timore che gli strizza l'aria fuori dai polmoni.
“Taci.” ribatte George, lo stesso tono divertito nella voce. 
Restano così, a stringersi, in un incastro di braccia e gambe, con le bocche incredibilmente vicine, con gli occhi socchiusi perché non hanno bisogno di guardarsi per conoscersi. 
È una notte qualunque, dopo un giorno qualunque. 
Solo che fuori c'è la guerra e hanno troppa paura per dormire soli.


"Nulla potrà separarci, nemmeno la morte."Grazie a Daniela per il prompt!


George aveva saputo del fantasma anni dopo. Hogwarts ricostruita, vecchie pietre coperte da nuove e nuovi studenti, nuovi professori, nuova epoca. 
Hogwarts era stata ricostruita, ma dentro di lui qualcosa era andato irrimediabilmente in pezzi e non c'era modo di riparare al danno. Sorrideva, parlava, lavorava, ma senza Fred la sua vita non aveva senso. 
E non era solo la perdita di un fratello, non era solo la perdita di quella metà tanto importante, così fondamentale. No, era il dolore più profondo di mani che si sfiorano sotto un tavolo, di sguardi che si cercano nel buio, di parole sussurrate, di sorrisi complici e segreti. Era quella parte a mancargli più di ogni altra. 
Per questo, una volta saputo del fantasma di Fred, era andato ad Hogwarts. Per questo aveva percorso i familiari corridoi, ricacciando indietro sia i ricordi preziosi che quelli terribilmente dolorosi. 
Alla fine era stato Fred ad andare da lui, a sollevargli il mantello come uno sbuffo d'aria per poi comparirgli davanti, evanescente e perlaceo. 
“Credevo fossimo d'accordo di poter fare a meno dell'istruzione accademica, Georgie.”
“Fred...”
Si erano sorrisi, in un gesto familiare e immediato, in un riflesso tutto loro. Poi avevano passeggiato. O, meglio, George l'aveva fatto, seguito dall'ombra chiara che era ormai Fred. Si erano raccontati anni, paure, bisogni, mancanze. Avevano accorciato la distanza che il tempo gli aveva imposto. 
Solo quando si fermarono, Fred si rese conto di essere sulla torre di astronomia. 
“Cosa facciamo qui, George?”
“Nulla potrà separarci, nemmeno la morte.” fu la risposta. 
Poi George si lanciò nel vuoto, in un battito di ciglia, in un respiro, nell'attimo estremo della morte.
Non poteva vivere senza Fred, non più.


George è ferito, Fred gli è vicino.Grazie ad Harlequin per il prompt!

“Come ti senti Georgie?”
La voce di Fred riflette il sorriso che ha dipinto in volto. Molly lo ha spinto giurare che non avrebbe disturbato il riposo del fratello e lui lo ha fatto fino a perdere la voce, rassicurandola, per poi andare comunque da George e sedersi sul bordo del suo letto. 
“Diciamo che ora mi sento a metà.”
“Pessima battuta.”conclude Fred.
Restano in silenzio per qualche istante, poi la mano di George si tende oltre il lenzuolo e stringe quella di Fred. Improvvisamente - come se bastasse quel contatto a provocare un terremoto d'anime - le maschere crollano, i sorrisi si sgretolano. 
“Ho avuto davvero paura di perderti.”
Quello di Fred è poco più di un sospiro, una frase pensata più che detta, ma George la sente lo stesso e la sua stretta si rinsalda. 
“Non ti lascio qui da solo.”
“Vedi di non provarci!”ribatte Fred, il tono nuovamente leggero, lo sguardo nuovamente acceso della familiare allegria. 
Eppure resta, aleggiando su di loro minacciosa, l'ombra della morte.

Fred e George rinunciano ad una gita ad Hogsmeade.Grazie a Giorgia per il prompt!

C'erano le foglie a ricoprire il giardino, ad appiccicarsi ai vetri opachi di Hogwarts, a cadere dagli alberi ripiegandosi nell'aria fredda. Era una perfetta giornata d'autunno, di quelle da burrobirra e passeggiate per Hogsmeade. 
Eppure non era così per loro. 
Fred e George avrebbero salutato gli amici e avrebbero trascorso quella giornata a scuola invece che a Hogsmeade, preferendo le coperte all'aria pungente che li avrebbe aspettati fuori. 
Perché lì sotto c'erano altri profumi, suoni diversi dal frusciare delle foglie, scoperte più intense del piacere di una bevanda calda. In quel rifugio improvvisato, caldo del loro esserci, si sarebbero potuti stringere e accarezzare e avrebbero potuto sussurrare parole segrete pronunciate solo per le orecchie dell'altro. Lì si sarebbero nascosti baci leggeri e battute mormorate a fior di labbra, con la strisciante sensazione di qualcosa di sbagliato ricacciata a forza indietro, ignorata, cancellata per qualche attimo.
Ci sarebbero stati loro, fra le lenzuola. 
Solo loro. 
E il resto del mondo non avrebbe potuto allungare fino a lì la sua ombra.

"Ti amo" Cos'altro c'era da dirsi? Era tutto lì, in quelle due parole.

Grazie a Giorgia per il prompt!

La notte lascia spazio al mattino, li sorprende con i capelli rossi scompigliati, gli occhi lucidi del sonno appena consumato, la pelle