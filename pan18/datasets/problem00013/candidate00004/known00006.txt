?! – krzyczy, zaglądając Sherlockowi głęboko w oczy. John rusza szybko w ich kierunku, ale Doktor odwraca się w jego stronę i mówi uspokajająco:- Nic mu nie zrobię. Zaufaj mi, jestem Doktorem. – i brzmi to dziwnie na miejscu, John zatrzymuje się i tylko przygląda podejrzliwie. - Powiedz mi, który mamy rok – nalega Doktor, ściskając Sherlocka za ramiona. Sherlock nie rozumie, coś tu jest nie w porządku, bardzo nie w porządku, profesorowie z Oksfordu nie mają tyle siły, nawet najgłupsi policjanci zadają mądrzejsze pytania…- Dwa tysiące dwunasty – odpowiada słabo Sherlock i wariat z budki równie gwałtownie go puszcza, biegając w te i wewte z tą błękitną niebieską latarką.- Przez chwilę się bałem – mówi John podchodząc do niego. Sherlock masuje obolałe ramiona. – Sherlock? Wszystko w porządku?- Nie! Nienienienienienienie! Nie! Sherlock Holmes?! TEN Sherlock Holmes?! – postrzelony Szkot łapie się za głowę i Sherlock myśli, że nigdy nie widział w jednym geście aż tyle ekspresji. - Jedyny na świecie detektyw-konsultant? I doktor John Watson , TEN doktor Watson? – upewnia się nieznajomy, podchodząc bliżej. Sodowe lampy oświetlają jego pociągłą, bladą twarz, oczy błyszczą w świetle latarni.Zarówno Sherlock, jak i John ostrożnie kiwają głowami. Doktor nie przestaje się uśmiechać.- Nawet nie wiecie, jakim jestem fanem.

*

- Więc… jesteś z policji? – pyta John, stawiając przed człowiekiem zwanym Doktorem kubek kawy. Dziwak – ciekawe, co o nim powiedziałaby Donovan, myśli Sherlock z przekąsem – rozgląda się dookoła, w końcu podchodzi do biblioteczki i przesuwa palcami po grzbietach książek. Nie ma ich wiele, niektóre tytuły się pokrywają. Zaczytana „Anatomia” Greya, dwa różne wydania – jedno należy do Johna, drugie do Sherlocka. Kilka tytułów Agathy Christie, przyniesionych z dołu przez panią Hudson; Sherlock nigdy do nich nie zajrzał, nie lubi Herkulesa Poirot. Doktor wyjmuje jeden z tomików i delikatnie przerzuca strony. Kiedy odpowiada, jego uśmiech nie sięga oczu.- Nie. Nie, nie jestem. Nie lubimy się z policją za bardzo. W którąś Wielkanoc z kolei próbowali mnie aresztować.- Jeżeli próbujesz wzbudzić moje zaufanie, unikałbym podobnych stwierdzeń. – skomentował Sherlock, zapadając się w fotel. – Kim jesteś? Odkąd wszedłeś do tego pokoju próbuję cię poznać, Doktorze. - Jestem pewny, że jedyny na świecie detektyw-konsultant ma się czym popisać – mówi Doktor i nim John zdąży zaprotestować, Sherlock podsumowuje obserwacje.- Zacznijmy od twoich butów – wygodne, znoszone, wiem, że dużo biegasz. Na podeszwach masz ślady miejsc w których byłeś, jesteś zatem aktywnym podróżnikiem. Ubierasz się w więcej niż ekstrawagancki sposób – chcesz zwrócić na siebie uwagę, wyróżnić się z tłumu, nie podążasz ślepo za  modą, ten garnitur nosisz codziennie, no, może co drugi dzień, nie oddajesz go zbyt często do pralni, ale dobrze o niego dbasz. Płaszcz. Znam się na płaszczach, płaszcz to część ciebie, sposób, w jaki postrzegają cię inni. Twój płaszcz był już używany przez kogoś innego, prawdopodobnie szaloną fankę Janis Joplin. Nie pytaj skąd wiem, po prostu wiem. Nigdy nie nosisz przy sobie broni, ale mimo to doskonale umiesz się obronić. Jesteś wysoki, silny, ale w ostatnich miesiącach straciłeś na wadze, trudno ocenić ile, bo zawsze byłeś szczupły. Niewiele jesz i niewiele śpisz, zdradzają cię cienie pod oczami, tęsknisz za kimś, tacy jak ty zawsze podróżują z towarzyszem, ale teraz jesteś sam, czujesz się samotny, ale nie chcesz pozwolić nikomu podróżować razem z tobą. Sentymenty, nigdy ich nie rozumiałem. Twoje zachowanie. To tylko poza, udajesz, że jesteś beztroski, zabawny, nie umiesz usiedzieć w miejscu, ludzie lgną do ciebie, bo wierzą, że im dłużej taki będziesz, będą się czuć bezpiecznie, a tobie się to podoba, lubisz być ich przewodnikiem i obrońcą. Ale tak naprawdę jesteś smutny i zmęczony i to zachowanie pozwala tylko odciągnąć ich uwagę. Mam rację?Sherlock roziskrzonymi oczami wpatruje się w przybysza. Doktor opiera się plecami o gzyms zgaszonego kominka.- Jak mówiłem, jesteś dobry – odpowiada po chwili, tym razem bez cienia uśmiechu. - W większość rzeczy trafiłeś bez pudła, rzeczywiście podróżuję i sporo biegam. Tam, gdzie trafiam  zawsze znajdzie się powód do biegania. - Na butach masz wciąż ślady piasku, angielskiej ziemi i czegoś jeszcze. – Ciągnie Sherlock, a John patrzy na niego potępiająco. – Ale musiałbym dokładniej obejrzeć to pod mikroskopem, żeby ustalić pochodzenie…- Księżyc.- Słucham…?- To księżycowy pył. Nigdy nie daje się sprać tak do końca. Bo widzisz, Sherly… w swojej dedukcji pominąłeś jedną, dość ważną rzecz – ja też jestem geniuszem. I wiem, że w tym wszystkim, co zobaczyłeś, jedna rzecz nie daje ci spokoju, jest coś, co nie pasuje do całości, jak niedokończona kostka Rubika. Coś nieprawdopodobnego, niemożliwego, coś całkiem, zupełnie, kompletnie nielogicznego. Zgadza się? – Doktor ponownie błyska uśmiechem.Sherlock spogląda na tego szaleńca, którego wpuścili do domu – w zasadzie, to John go wpuścił i zaproponował kawę, najwidoczniej tytuł doktora oznacza, że każdy ma obowiązek wymieniania się lekarskimi anegdotkami, nawet jeśli w niewiadomy sposób przenosi budkę policyjną pod ich mieszkanie. Lekarz, ekscentryczny profesor, wagabunda, przydupas Lestrade’a – żadna z tych opcji nie pasuje do końca. I te