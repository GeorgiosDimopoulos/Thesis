lepszą partią dla niego?

– Lepiej to odszczekaj, Aomine! – warknął dwudziestolatek, odpychając go w końcu gniewnie. Jeszcze chwila, a gotów będzie walnąć mu w pysk za te wszystkie czasy. – Sam go pierwszy odrzuciłeś w gimnazjum!

– Ora, Kagami-kun! – warknął cicho Hyuga, już oczami wyobraźni widząc rozgrywającą się krwawą scenę.

– Nieprawda! Gdyby to ode mnie zależało, nigdy nie pozwoliłbym mu odejść z klubu – krzyknął, coraz bardziej zirytowany. Jak on śmiał go w ogóle oskarżać o coś takiego!? – Z resztą coś ci się chyba pomyliło, podróbko. Tetsu nie odszedł stąd przeze mnie, tylko przez CIEBIE – dodał z naciskiem, z tryumfem obserwując zaskoczenie malujące na twarzach pozostałych i ból, odznaczający się w oczach mężczyzny.

– Ja… – mruknął tylko, opuszczając bezradnie ramiona, zupełnie jak balon z którego zaczęto spuszczać powietrze. Spojrzał zaraz na swoich towarzyszy, starając się dojrzeć w ich twarzach, czegoś co mogło by sugerować o błędzie Aomine. Jednak wzrok wszystkich skupiony był w innym kierunku, jakby każdy bał się na niego spojrzeć i przekazać mu prawdę. – Kuroko nie odszedł przeze mnie. – Widocznie bardzo usilnie starał się przekonać teraz sam siebie, że w dalszym ciągu nie jest w błędzie.

– Nie oszukuj się, durniu. To nic ci nie… – powiedział Aomine, jednak przerwał swoją wypowiedź, sięgając do kieszeni i wyciągając z niej wibrującą komórkę. Na wyświetlaczu pokazywał się nieznany mu numer, dlatego też zmarszczył lekko brwi, przyciągając je ku sobie i odebrał połączenie. Przez chwilę nie odzywał się w ogóle, słuchając tylko rozmówcy, po czym podziękował krótko i oznajmił, że zjawi się na miejscu za, góra dwadzieścia minut. – Nie mam zamiaru marnować tutaj czasu, mam ważniejsze sprawy na głowie.

– Niby jakie? – spytał nieuprzejmie Kagami, patrząc na swojego największego rywala z nowym pokładem chęci mordu.

– Hmm… Dla przykładu spotkanie z Tetsu, który jest dla mnie ważniejszy niż głupie użeranie się z tobą, podróbko – odparł, wyciągając z kieszeni należność za shake’a i podnosząc się ze swojego miejsca, w celu wyjścia z pomieszczenia.

– Dai-chan – Cichy głos Momoi przerwał chwilową ciszę, jednak żaden z zebranych zdawał się nie zwracać na to najmniejszej uwagi.

Kagami warknął coś pod nosem, wstając gwałtownie na równe nogi i ruszając w ślad za drugim mężczyzną. Akurat, kiedy wyszedł przed lokal, mógł dojrzeć jak ten wsiada do taksówki, więc niewiele myśląc doskoczył do jeszcze otwartych drzwi auta i wpakował się do środka.

– Co ty wyrabiasz? – warknął Aomine przez zaciśnięte zęby. – Wypierdalaj – dodał, kiedy ten nie raczył mu w żaden sposób odpowiedzieć.

Taksówkarz z kolei siedział tylko spokojnie przed kierownicą, nie ruszając pojazdu z miejsca. Czekał, aż któryś z mężczyzn w końcu poda adres docelowy, do jakiego ma ich zawieźć. Chociaż skrzywił się nieznacznie, kiedy między obydwojgiem pasażerów doszło do dosyć burzliwej wymiany zdań.

– Nie mam zamiaru widzieć twojej mordy dłużej niż to potrzebne, dlatego wyjdź z tego pojazdu, zanim ja cię stąd nie wykopię – odparł były koszykarz, patrząc na Kagamiego z widoczną niechęcią.

– Nie ma mowy! – krzyknął cicho, wydając się już zapierać całym ciałem, byleby tylko zostać na swoim miejscu. – Wiem, że chcesz wybrać się teraz do Kuroko, tak więc nie masz wyboru, jak zdzierżyć moją osobę, bo ja się nigdzie nie wybieram. Chcesz, czy nie, ale muszę zobaczyć się z Kuroko.

– To wybierz sobie inny środek transportu i załatwiaj to na własną rękę, dublerze. – Pchnął go lekko, chociaż miał świadomość tego, gdzie się znajdowali. – Ma pan pełny bak?

– Tak, a gdzie chcą panowie jechać?

Tak więc Aomine podał taksówkarzowi adres, wzdychając jeszcze przy okazji cicho z niemocy. Ostatecznie Kagami został w taksówce i razem zmierzali ku miastu, w którym teraz mieszkał sobie Kuroko Tetsuya.


          (See the end of the chapter for  notes.)
          

Kuroko był akurat w trakcie kąpieli, kiedy do jego uszu doszedł przytłumiony odgłos dzwonka do drzwi. Z początku chciał zrzucić to na zwykłe przesłyszenie, jednak kiedy też usłyszał ciche skomlenia wychodzące ze strony Numeru Dwa, wiedział już, że najwidoczniej miał gościa. Dlatego też podniósł się i wyszedł z przyjemnie ciepłej wody, a następnie owinąwszy się ręcznikiem w biodrach, ruszył w kierunku drzwi. Gość w tym czasie zdążył już kilkukrotnie przypomnieć mu o swoim czekaniu.

No przecież idę, przeszło mu przez myśl, kiedy w końcu dotarł do małego korytarzyka. Otworzył sprawie zamek i pociągnął za klamkę, robiąc stosowny otwór między nim, a natrętnym jegomościem, który to z taką pasją upodobał sobie pastwienie się nad biednym dzwonkiem do drzwi.

Zaraz też z jego ust wyleciało niedowierzające jęknięcie, a sam chłopak dopiero po chwili wpadł na to, by zamknąć drzwi. Niestety noga postawiona w wejściu przez Aomine i ręka Kagamiego znajdująca się już na framudze, skutecznie odradziły mu ten pomysł. Dlatego też Kuroko z szybciej bijącym sercem, puścił drzwi i odsunął się kawałek, robiąc miejsce dwóm wyższym od niego koszykarzom.

– Tylko ściągnijcie buty – mruknął cicho, cofając się w stronę schodów. – Wejdźcie do salonu, ja za chwilę do was przyjdę. – Drżącą ręką wskazał wejście do wymienionego pomieszczenia, znajdującego się po lewej stronie. Zaraz jednak szybkim krokiem udał się na górę.

– Chyba niezbyt dobrze zareagował. – Kagami spojrzał na miejsce, gdzie jeszcze