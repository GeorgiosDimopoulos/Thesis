sull'effettiva efficacia del metodo in sé... Beh, avrebbe dovuto ricredersi.In ogni caso, quei sentimenti erano molto più semplici da evitare, perché a lui totalmente sconosciuti. Non riusciva a farsi imbrigliare dall'amore di Lily: era come se gli mancasse qualcosa, come se non avesse un centro di elaborazione dell'amore.Come se fosse senza cuore.Poteva vedere l'amore di Lily, poteva immergersi in esso, ma aveva una sorta di barriera naturale che gli impediva di farlo proprio, razionalizzando quel sentimenti, riducendoli a gelosia e possesso. Era come se si trovasse davanti un essere umano con una coda: la vedeva, poteva toccarla, analizzarla. Ma non riusciva ad immaginare di possedere una coda esso stesso: anche se si sforzava, anche se percepiva l'arto fantasma dietro di sé, non era reale.Per questo motivo non diceva niente, ma si limitava ad osservare. Vedeva l'impegno di Lily e qualcosa si smuoveva dentro di lui, ma con un errore di fondo. Come un sorriso compiaciuto, al posto di uno affettuoso. Nulla che fosse nuovo, nella sua mente; la variabile, ora, era data dal fatto che sapeva che, almeno per Lily, almeno per gli altri, lui si stava comportando in modo sbagliato.Provarono e riprovarono, per anni.Lily, ormai, era diventata brava, e riusciva a sostenere la sua immagine effimera per lungo tempo, consumando solo poca energia.Diversa, invece, era la questione del corpo.Era un blocco più mentale che fisico. Lily non riusciva davvero a costruire dentro di sé l'immagine di un corpo, quindi non riusciva a materializzare i suoi desideri. Una persona normale non ci pensava mai, così abituata a vedere l'esteriorità di una persona, ma dover tener presente i muscoli, i nervi, i vasi sanguigni... Tutto, insomma... Non era per niente facile. Senza contare che Lily non conosceva così a fondo l'anatomia.Neppure con tutto l'aiuto di Tom riuscirono a fare qualcosa. Era una situazione disperata, e non sembrava esserci alcuna soluzione.Avevano provato a parlare di altro, ma il problema era che, beh, non esisteva nessun incantesimo o procedura, neppure oscura, che potesse creare un corpo funzionante dal nulla.Non poteva far bere a Lily il sangue di unicorno, perché sarebbe entrato in circolo nel suo corpo, e non ne avrebbe creato uno nuovo per Tom. L'avrebbe condannata e basta e, sebbene non avesse esitato un secondo, in passato, a fare la stessa cosa con Raptor, ora la faccenda era diversa. Lily non era una ragazza che possedeva; non poteva pretendere di aumentare il suo potere e schiacciarla, perché se l'avesse uccida sarebbe morto. Raptor, invece, era stato nient'altro che un contenitore vuoto da abitare, da usare, mentre la sua immortalità era comunque garantita dai suoi Horcrux.Poi, c'era una piccola, piccolissima, parte di Tom che non avrebbe voluto uccidere Lily. Non se n'era mai fatto un problema, in passato, eppure adesso non riusciva a pensarci, non razionalmente. Inconsciamente, evitava quel passaggio, ed evitava qualsiasi domanda in merito a quel suo non-pensiero.In ogni caso, neppure bere l'eventuale elisir della lunga vita gli avrebbe restituito un corpo. A parte che la pietra filosofale era andata distrutta, l'effetto sarebbe stato quello di allungare la vita di Lily, e non la sua; o meglio, lui avrebbe vissuto nella mente di Lily per sempre, e non era quello che voleva.Il rituale oscuro con cui era risorto una volta non poteva più compiersi. L'aveva già fatto una volta, in passato, e ora non aveva più un nemico, né le ossa di suo padre. Inoltre, avrebbe dovuto procurarsi prima un altro corpo, e non poteva farlo. C'era volto un neonato morto da poco, il corpo ancora caldo, e il latte della sua fidata Nagini per risorgere la prima volta, sebbene in quella forma debole. L'aveva fatto, sottoponendosi ad un rituale molto oscuro con il suo fidato Barty, solo perché aveva già in mente il piano per riprendersi il suo corpo intero, originale.Lily non sarebbe mai stata in grado di compiere quel rituale per lui, e si sarebbe rifiutata persino di cercare il bambino. Era una persona debole, vero, e manipolabile, vero anche questo, ma se avesse capito... Se avesse sospettato... Forse si sarebbe buttata da una rupe, per la disperazione.Era il genere di persona debole che era stata sua madre, incapace di vivere senza uno scopo o una passione, neppure per il suo stesso figlio.Quindi, erano ad un punto morto.Il piano di Tom prevedeva di avere un corpo, anche solo un corpo debole, per poi andare nella foresta proibita e bere esso stesso il sangue di unicorno. Avrebbe ottenuto di nuovo un corpo forte e vigoroso, e avrebbe protetto Lily in quanto suo ultimo Horcrux, e cercato un modo alternativo per proteggersi dalla morte... Se Lily fosse riuscita, l'avrebbe convinta in qualche modo. Ma, così... Non poteva fare niente.Accadde solo quando ormai le speranza sembrava perse per sempre, alla fine del settimo anno