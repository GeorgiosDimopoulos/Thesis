con Eccezionale in Pozioni.-
- Ciò non mi stupisce affatto. Soltanto una persona con un’ottima conoscenza della materia avrebbe potuto ideare degli errori così fantasiosi.
Allora Lily incrociando le braccia sul petto e socchiudendo gli occhi chiese: -E allora perché è venuto?
- Perché, - sospirò Snape - dal modo in cui si è comportata con me deduco che i suoi genitori non le abbiano parlato di me nel modo in cui avrebbero dovuto. Voglio solo rimediare ad un errore, per evitare di apparire a lei e ai suoi fratelli come qualcosa che non sono.
- Credo che questo sia il discorso più serio che le abbia mai sentito fare, Severus.
Severus, mantenendo la calma che stava in realtà perdendo davanti ad una copia così sputata della sua Lily, la prese per un braccio e la condusse in un luogo meno in vista.
- Mi riferisco proprio a questo, lei si sta prendendo delle libertà che non si prenderebbe se sapesse veramente chi sono.
- Ma io so chi è lei.
- Ne dubito.
- So che mi vuole dire che è stato lei a riferire a Voldemort la Profezia che ha reso mio padre orfano, e so perché ha fatto quello che ha fatto negli anni seguenti. Ma non me ne importa niente.
Severus rimase in silenzio e la fissò negli occhi forse per la prima volta da quando si erano incontrati nel salotto di Grimmuld Place.
- Che cosa sta cercando di fare, Lily? Che cosa vuole da me? Per quale motivo non dovrebbe importarle niente del mio passato? - sbottò irritato.
- Non mi importa perché non riguarda me. Riguarda mio padre, forse mia madre, al massimo la mia famiglia. Ma non me in particolare. Quello che è stato, è stato tra lei e mia nonna. Io non c’ero. Io non ero nemmeno nell’immaginazione di qualcuno. Però ci sono adesso.
Per una frazione di secondo, tra i giochi di ombre e di luci, lo sguardo di Severus si addolcì - Sei così simile a lei. - sussurrò, tanto che Lily non era nemmeno sicura che lo avesse detto.
- Perché se ne è... perché te ne sei andato? Avrebbe... avresti potuto far parte della mia famiglia, avresti potuto essere qualcuno di importante per me, per Albus.
- Non ho il diritto di far parte di nessuna famiglia, né tanto meno quello di costruirmene una. Avrei dovuto morire durante la guerra. Disgraziatamente non è successo.
Lily era francamente allibita: quel volto, ancora non solcato da troppe rughe, quegli occhi, così vuoti, ma anche così espressivi, anche le sue stesse parole, nascondevano una pena immensa e un profondissimo rimorso per azioni che ormai avrebbero dovuto essere perdonate e dimenticate.
Agì senza pensare, come spesso faceva, e si sporse avanti a sfiorare appena le labbra serrate del mago con le sue.
Lui la afferrò strettamente per i polsi e la allontanò con fermezza.
- È sbagliato. - sussurrò solo questo e Lily, che avrebbe potuto cedere e lasciar perdere quella follia che aveva appena iniziato, capì invece di avere ancora una possibilità con quell’uomo.



- Dove sei stata? Sei in ritardo, - la sgridò suo padre non appena ebbe rimesso piede in casa.
Lily, le guance in fiamme, gli occhi ridenti si rese conto a malapena che erano passate le sei.
- Scusa, papà. Mi sono distratta!- esclamò con un sorriso e si diresse subito in cucina, abbandonando la borsa di pelle marrone sul divano.
Harry scosse la testa, pensando che non era affatto pronto a lasciare che qualche ragazzo si portasse via la sua bambina, ma non disse niente e tornò alla lettura del giornale che in tutto il giorno non aveva avuto il tempo di aprire.
Lily aveva passato due ore con Snape, e ne era felice. Non si era più avvicinata a lui e lui aveva evitato di toccarla in tutti i modi possibili. Però avevano parlato. O meglio, Lily aveva parlato molto, Severus si era limitato ad ascoltare e a rispondere in qualche caso. A lei non era mai sembrato a disagio o desideroso di andarsene.
Non aveva mai pensato che avrebbe potuto innamorarsi di un uomo così. Non aveva mai pensato che avrebbe potuto innamorarsi in meno di una settimana, e accidenti... non era nemmeno sicura che quello fosse amore.
Per adesso non le importava che lui la ricambiasse: era evidente che non poteva farlo, forse non lo avrebbe mai fatto, ma Lily era una ragazza tenace e qualcosa avrebbe inventato.
Nel frattempo non vedeva l’ora che i suoi fratelli tornassero per presentarlo loro.
Ormai sapeva che Severus non sarebbe affatto partito la settimana seguente.



***



Quando Albus comparve nel grande camino del salotto Lily e i suoi genitori erano pronti ad attenderlo.
Lily non aspettò nemmeno che lui si togliesse la fuliggine dagli abiti e gli saltò addosso, con un mezzo grido.
- Mi sei mancato tantissimo! -
con un sorriso appena accennato lui rispose: - Sei troppo appiccicosa, sorella.
Ginny si stava già facendo avanti con la spazzola anti-fuliggine e Harry attendeva con le braccia incrociate l’arrivo del maggiore dei suoi figli.
- Dov’è tuo fratello? Si può sapere?! - domandò spazientito.
- Anche io sono contento di rivederti, papà. - Rispose Albus ripulendo