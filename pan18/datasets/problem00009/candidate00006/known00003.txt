irrigidito quasi l’avesse sferzato una secchiata di  acqua gelida: a quel punto c’era molto poco da cullare con l’incertezza delle  interpretazioni. Era tutto piano ed evidente.  Si era volto nella sua direzione. I capelli di haido erano  così lunghi che scivolavano sin quasi al pavimento. Persino pallido e  febbricitante com’era possedeva un fascino strano, che gli nasceva da  quell’innocenza sfacciata e perversa. Intollerabile.  “Noi siamo amici. Non penso che San Valentino autorizzi a  certe deroghe,” aveva commentato, senza muovere un solo passo.  Hideto si era lasciato sfuggire un sorriso dalla tristezza  impressionante, che lo rendeva però ancora più indifeso, accogliente, fragile.  “San Valentino mi odia, Yacchan. Le persone a cui voglio bene non provano mai  niente nei miei riguardi… Tutto qua.”  Non trovava nulla con cui replicare. Era esausto, ma non  sarebbe riuscito a chiudere occhio neppure a ingoiare un intero tubo di  sonniferi. Non era neppure pensabile una simile eventualità. Gli si era  inginocchiato accanto, premendo forte la borsa del ghiaccio contro il suo viso.  “Domani andiamo da un amico di mio fratello Hidetaka. È un  dottore e ti darà qualcosa per questa maledetta influenza. Così non puoi proprio  andare avanti.”  “Non c’entra niente il raffreddore, Yacchan. Io sono serio.”  “...”  “Se io fossi una ragazza, Yacchan… Ti andrei bene?” l’aveva  sentito sussurrare.  La sua voce era ormai tanto sottile da percepirsi appena,  sensuale e invitante e quasi ipnotica.  “haido…”  “Per favore… Chiudi gli occhi e immagina di non conoscermi…  Dimmi che vado bene lo stesso, Yacchan.”  Non sapeva neppure perché l’avesse assecondato: forse perché  era esausto e anche le sue difese stavano crollando. Forse perché in fin dei  conti era stato anche un suo desiderio: immaginarlo e vederlo come una  donna. Come la ragazza dei suoi sogni. Una strega dalle labbra tumide e dagli  occhi da cerva.  La bocca di haido era rovente. Era morbida. Era prepotente,  ma anche generosa. Si era trovato a obbedire a un istinto che l’atto stesso  rafforzava. Con gli occhi chiusi e qualcosa di simile a un coinvolgimento vero,  aveva accolto la lingua di lui, sperimentando con incredula curiosità la  sensazione buona e autentica di quello che aveva il sapore di un bacio genuino,  non di un teatrino da quattro soldi. Non somigliava a quella specie di carezza o  schiaffo fugace con cui si toccavano le bocche sul palco, per i gridolini  isterici delle fangirl. No: somigliava molto all’emozione di tutte quelle volte  in cui si era concesso con trasporto e fiducia a una relazione un po’ più  consistente di una scopata di passaggio.  Forse il merito era proprio della tenerezza con cui Hideto  per primo si stava concedendo, senza chiedergli permesso, eppure  permeandolo con un’attenzione che somigliava davvero all’amore.  “Vieni qui… Vicino a me, Yacchan… Ho troppo freddo.”  Si era spogliato e steso di nuovo tra le lenzuola. Il corpo  di haido era rovente, minuscolo, invitante. Sentirselo contro era quasi  affogare in un oceano di sensazioni angosciose, eppure vischiose e piacevoli  come il miele. Si era avvicinato con timidezza, questa volta; solo quando aveva  sentito il suo braccio allungarsi contro il cuscino aveva posato il capo  nell’incavo della sua spalla e si era raggomitolato del tutto contro di lui.  Tremava davvero, come un cagnolino od un pulcino zuppo. L’aveva tratto ancor più  contro di sé.  Qualcosa tra le sue gambe aveva cominciato a indurirsi con  dolorosa evidenza.  Hideto aveva sospirato un poco, prima di sollevarsi e  sfilarsi la larga t-shirt.  “Cosa fai?” gli aveva detto, quando aveva realizzato che si  era liberato anche degli slip e, di nuovo sotto le coperte, si trastullasse con  l’elastico dei suoi.  “Se fossi una ragazza… Non proveresti niente per me? Non mi  troveresti neppure un po’ carina?”  La sua voce era rauca, insinuante, malferma e tentatrice al  contempo. Era un incantesimo dal quale sembrava impossibile sottrarsi.  “Se tu fossi una ragazza, penserei solo a come portarti a  letto, scemo…”  “Ci siamo già, Yacchan… A me sta bene… Se tu vuoi… Se ti  piaccio almeno un po’, io sono qui.”  Si era volto nella sua direzione. Nel buio era impossibile  trovarlo: percepiva solo il calore innaturale della sua pelle, il suo respiro  affannato e corto, la tiepida morbidezza dei suoi capelli.  Si era piegato un poco là dove doveva trovarsi la testolina  da volpe che gli aveva tolto la pace e l’aveva baciata con tenerezza. haido  l’aveva ricambiato lambendo il suo capezzolo, poi, quando una specie di sordo  grugnito eccitato e soddisfatto l’aveva rassicurato sulla bontà della scelta,  aveva seguitato a tracciare la prima maglia di una tela destinata ad avvolgerli  e imprigionarli entrambi.  Chino su di lui, mentre le sue dita affondavano in quei  capelli così ingannevoli e crudeli, tanto mentivano sull’identità di chi se ne  fregiava, haido aveva deposto piccoli baci contro il suo addome duro e scolpito,  sino a raggiungere la curva dell’onfalo, ultimo baluardo prima del territorio  proibito dell’orgoglio e dell’eccitazione maschile.  Scaltro, sensibile, machiavellico, crudele: quando aveva  realizzato