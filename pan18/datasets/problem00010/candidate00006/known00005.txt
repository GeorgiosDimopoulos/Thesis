sfidare il cielo, si sentisse al sicuro persino da se stesso. Harry quel giorno non era andato a scuola, non lo aveva incontrato in nessun luogo, neppure in palestra. Aveva provato a chiamarlo, si erano parlati ma nella voce del ragazzo aveva riscontrato una lievissima nota discordante che aveva attribuito al fatto che non stesse bene, che avesse la febbre. Se non era andato da lui era stato solo per colpa di quel dannato progetto di chimica che lo aveva costretto a scuola fino al tardo pomeriggio. Quando poi era ritornato a casa, per farsi una doccia, aveva sentito il bisogno di staccare la spina in mezzo alla natura. Si era ritrovato a camminare nella foresta, appena dopo al tramonto, proprio per questa ragione, nonostante sua madre gli avesse chiesto di non andarci da umano. Stava avviandosi verso il suo posto preferito, quando la preoccupazione di sua madre, nonché fonte d'ansia per tutti i membri della famiglia, apparve alle sue spalle. Louis lo percepì dallo scricchiolare delle foglie e dall'affanno, come se avesse corso per seguire la pista lasciata dal suo odore. Sì voltò e non permise all'agitazione di prendere il sopravvento in lui, quando se lo ritrovò davanti. Ora che lo osservava dalla sua altezza da uomo, gli sembrava, paradossalmente, ancora più grosso e imponente; il mantello albino a creare contrasto contro ai colori vividi della natura.«Mi seguivi?» lo schernì Louis, abbozzando un ghigno spavaldo. Il Maìl avanzò di tre zampate, facendoglisi appena più vicino e alzò il muso per guardarlo negli occhi. Louis si imbatté in quello sguardo latteo e non seppe impedirsi di provare una sibillina sensazione, come se quella creatura gli stesse scavando nell'anima. Allora, la sua, fu un'idea assurda ma la attuò per provare a contrastare l'analisi attenta del lupo. Immaginò di essere su di un promontorio, sospeso nel vuoto, con in basso il mare. C'era solo quello nella sua mente e la caparbietà di non lasciarsi leggere come un diario incustodito.Il Maìl si mosse impercettibilmente e con gli occhi iniziò a comunicargli le sue intenzioni.Hai pensato a quello che ti ho offerto?«No, non l'ho fatto».E per quello che penso?Non sapeva a cosa stesse riferendosi, ma continuò a fronteggiarlo con sicurezza, senza tradire timore. Quando parlò, lo fece con voce ferma, gli occhi ben puntati in quelli dell'animale.«Non ho bisogno di te. Ringrazio e rifiuto l'offerta».Il Maìl in risposta chinò il capo e in un movimento, Louis poté scorgere il rifulgere perlaceo delle sue fauci scoperte. Per alcuni istanti fu tradito dall'ansia che l'essere potesse attaccarlo ma spronato chissà da quale forza superiore, trovò il coraggio di aggiungere dell'altro.«Lasciaci in pace. Se siamo stati noi ad attirarti qui, allora puoi anche ritornare da dove sei venuto». Louis alzò il mento in un gesto altezzoso e provocatorio, aggiunse: «E stai alla larga da Harry, come me, neanche lui ha bisogno del tuo aiuto».Il lupo bianco non tradì alcun tipo di emozione, restò impassibile a scrutarlo con i suoi maledetti occhi. Louis sapeva di aver osato tanto, come era altrettanto convinto che il Maìl non lo avrebbe mai attaccato: c'era qualcosa nel modo in cui ora lo guardava, una scintilla folle che lo fece rabbrividire, come se volesse assestargli una zampata ma non nella carne, bensì nell'anima.Ne sei proprio sicuro? Louis si ordinò di non rispondergli, mentre continuava a mantenere intatto il loro contatto visivo, l'unico modo che avevano per comunicare. Però cedette, maledicendosi, perché in un attimo di fragilità (Harry sarebbe stata sempre la sua debolezza più grande) ringhiò: «Cosa stai cercando di insinuare?»Il Maìl scrollò il pelo, iniziando ad indietreggiare, pronto a fare dietrofront per sparire dalla sua vista, quando con un ultimo sguardo gli comunicò qualcosa che, forse, Louis non avrebbe voluto sapere davvero.Non insinuo niente, riferisco solo la verità.Con queste parole, il lupo bianco sparì nelle ombre ora più scure della foresta. La sua anima iniziò a sanguinare copiosamente, colpita da quell'artigliata di poche parole ma dal potere davvero pericoloso.Perché Louis lo sapeva che quell'essere poteva avergli mentito solo per il gusto di insinuare in lui il dubbio. Sapeva che poteva essere una menzogna, una frase ambigua buttata lì solo per il sadico piacere di piantare in lui il seme della pazzia. Forse ci riuscì, poiché si scoprì totalmente incapace di trattenere l'istinto che lo incitò a correre da Harry, più veloce che poteva. Corse così forte, Louis, che ad un certo punto gli parve di non avere più il controllo sulle proprie gambe perché era così accecato dal bisogno impellente di zittire quel tarlo diabolico che il Maìl gli aveva ficcato nella mente, che non pensò nemmeno di passare a prendere le chiavi dell'auto.  Si precipitò giù dal colle di corsa, senza mai fermarsi col vento di Gennaio che gli tagliava la pelle e la giacca denim che non lo riparava granché, mentre si fiondava giù  per la stradina secondaria che lo avrebbe condotto dritto al centro della città. Corse per i vicoli, come un animale notturno, tra le strade già isolate e