- Pierwszy nie mógł w to uwierzyć. Jedną rzeczą, której uczył się podczas tej wycieczki – oprócz faktu, że ShinRa miała ubabrane po łokcie ręce w jakimś poważnie chorym gównie – było to, iż jego młody przyjaciel miał tyle samo sekretów, co jego dowódca. Dowódca, Generał Sephiroth, który zaczął się dziwnie zachowywać w reaktorze, a następnie zamknął się w ukrytym laboratorium, mamrocząc coś o zdradzie. Kurwa. SOLDIER ponownie odepchnął od siebie obawę.

Zack sądził, że może dowie się dużo więcej o tym małym, upartym blondynie widząc go w jego rodzinnym mieście, obserwując jego interakcje z mieszkańcami Nibelheim; może nawet dzięki poznaniu jego matki. Myślał, iż w końcu doczeka chwili, kiedy Cloud rozluźni się chociaż trochę. Strife zawsze tak ciężko starał się uczyć i być lepszym, że nawet zwyczajną rozmowę traktował jak wyzwanie.

Zamiast tego kadet schował się za swoim hełmem, w ogóle przestał się odzywać i zachowywał się, jak gdyby ktokolwiek z wioski dowiedziawszy się, że tutaj był, miał go przywiązać do pala i urządzić sobie ognisko. Nawet pytanie tej biuściastej, ślicznej dziewczyny o niego nie wystarczyło, aby chłopak wyjrzał zza hełmu. Co, do diabła, stało się w tym mieście?

Pokonali rój Dorkey Faces i, tak jak Zack przypuszczał, nie miał z nimi problemów. Całe zajście jedynie lekko naruszyło jego rozmyślenia.

Ewentualnie dowie się wszystkiego. Teraz musiał skupić się na wyciągnięciu z biblioteki swojego Generała i dowiedzeniu się, co wyprowadziło go z równowagi, aby więcej się to nie powtórzyło. Cloud może zaczekać, ponieważ, w przeciwieństwie do Sephirotha, nie wyglądał, jakby mógł w każdej chwili wybuchnąć. W rzeczywistości był spokojny i wykonywał swoje obowiązki pomimo nerwów i ran. Właśnie, nie zapomnijmy, że ten szaleniec Genesis zamiótł podłogę oddziałem podoficerów w drodze do reaktora.

- Huh – chrząknął Cloud, kiedy wspinali się po schodach. - Myślałem, że będzie bardziej brudno.

- Co? - To był dziwny komentarz.

- Nigdzie nie ma kurzu; ani na poręczach, podłodze czy lampach. Zero. Czy to miejsce nie miało zostać opuszczone jakieś piętnaście, dwadzieścia lat temu? - wyjaśnił kadet. - Dlaczego więc wygląda, jakby ktoś dopiero co w nim posprzątał?

- Nie zwróciłem na to uwagi. - SOLDIER rozejrzał się wokół siebie, zauważając, co zaintrygowało jego kompana. Wielobarwne okna błyszczały, roślinki w kącie były zielone i wyglądały na zadbane. Coś było nie tak.

- Oczywiście, że nie. Twoja mama sprzątała po swoim rozpieszczonym synu – powiedziało jedyne dziecko samotnego rodzica, zmuszane do spędzania niedzielnych ranków na odkurzaniu półek i czyszczeniu okien.

- Karzełek.

- Dupek.

- Wieśniak.

- Leniwiec z buszu.

Wyzywali się dziecinnie jeszcze przez kolejną potyczkę i w pokoju z wejściem do tajnego przejścia. I w tym pomieszczeniu było równie nienaturalnie czysto jak w pozostałych. Zero kurzu, brudu, czy zapachu pleśni; to było... niepokojące.

- Może powinienem puścić cię przodem? - zagroził lekkim tonem Zack.

- Nu. Regulacje mówią jasno: 'podczas wykonywania, jednocześnie z SOLDIER, rekonesansu, członkowie regularnej armii zapewniają jedynie zabezpieczenie i wsparcie'.

- Cykor.

- Jęczek.

Ich przekomarzania pozwoliły Zackowi utrzymać swoje nerwy na wodzy. Strach, że był zbyt późno i dowódca, którego znał oraz podziwiał, przestał istnieć. Wiedział, że Sephiroth był wrażliwy emocjonalnie, może niewiele, ale nadal był to jego najsłabszy punkt, chociaż Fair nigdy nie przewidywał takiego rodzaju załamania. Jednakże tamte wydarzenia w reaktorze były pięknie, popieprzenie niepokojące. Dalej, Pierwszy martwił się, iż popełnił olbrzymi błąd, ciągnąc swojego młodego, normalnego przyjaciela do stanięcia twarzą w twarz z najlepszym wojownikiem na świecie, mogącym być zabójczo szalonym.

Cloud również trzymał się dzielnie dzięki temu głupiemu wyzywaniu siebie nawzajem. Nienawidził tego pierdolonego miasteczka. Nienawidził, jak sprawiało, co czuł. Powrót do w Nibelheim, był jakby stracił te trzy lata i wrócił do bycia 'słabym, płaczliwym Cloudem', celem miejscowych osiłków, nie zaś kapralem Strifem, noszącym na swoim uniformie dwie wstążki z wypraw wojennych i odznaczenie za odwagę w walce. Dokuczanie Zackowi, walczenie z Zackiem, obrażanie Zacka odepchnęło daleko dawniejsza 'ja': kadeta, którego prawie pochłonęło, kiedy wyskoczył z ciężarówki i zobaczył Tifę Lockhart.

Tifa Lockhart – o bogowie!

Była dalej tak piękna, rozpuszczona i nieosiągalna jak zawsze. Nie, żeby kiedykolwiek miał jakąś szansę i, po trzech latach spędzonych z dala od niej, nie był pewny, czy chciał jeszcze mieć tę szansę – było to tak dziwne jak wszystko inne, co wydarzyło się od ich chwili ich przyjazdu tutaj.

Schodzili spiralnymi schodami; Zack prowadził, natomiast Cloud pilnował ich tyłów.

- Więc – rozpoczął żartobliwym tonem Zack – w małym, prowincjonalnym Nibelheim znajduje się „sekretne wejście” do „sekretnego przejścia” prowadzącego do „sekretnej groty” mieszczącej „sekretne laboratorium” - i wszyscy o tym wiedzą?

- Tak już jest. W małych miasteczkach nie ma żadnych tajemnic, nie wiedziałeś?

- Taa, w sumie Gongaga jest taka sama.

Znajdujący się na dole schodów tunel przywołał z powrotem przerażenie, jeszcze je wzmacniając. Zack zażartował:

– Założę się, że to było diabelskie laboratorium.

Cloud, rozglądający się wzdłuż ciemnego, wilgotnego korytarza, w którym roznosiło się echo głosów skrzekliwych rzeczy, rozprostował palce, trzymane na broni, aby je rozluźnić.

- Nie zakładaj się – wymamrotał. - Powinienem wziąć mój hełm. Nie widzę na