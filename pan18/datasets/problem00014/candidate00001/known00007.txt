świadczyło o jego ułomności, dlatego żaden szanujący się mieszkaniec Gniazda nawet nie próbował ukryć choćby fragmentu ciała. To było domeną ludzi, skrywać piękno silnego, zdrowego ciała za kawałkami szmat; które niestety i on musiał teraz założyć. Zrobił to niechętnie, klnąc za każdym razem gdy szorstka tkanina podrażniała jego nadwrażliwą teraz skórę, jednak mógł poświęcić ten dyskomfort za bezpieczeństwo, jakie dawało mu nie wyróżnianie się od tutejszych mieszkańców.

 

Przeczesał palcami sztywne od morskiej wody włosy i nie marnując więcej czasu pobiegł lekkim truchtem w kierunku najbliższej ludzkiej osady - im mniej go straci na przygotowania, tym większe szanse na udany połów, nauczył się tego już dawno, niemal na samym początku, kiedy kilkukrotnie omal nie stracił zwierzyny przez swoją opieszałość.

 

Kiedy dobiegł do wioski, przystanął na chwilę, aby złapać oddech i rozejrzeć się za potencjalnym zagrożeniem. Jednak dookoła osady panował spokój, zaś wewnątrz niej codzienny, wieczorny gwar. Mężczyźni zbierali się przed największą chatą, oczekując na wieczorny posiłek, przy którym krzątały się starsze kobiety, podczas gdy siedzące i plotkujące nieco na uboczu młódki oprawiały złowione dzisiejszego dnia ryby. Anatonel uśmiechnął się nieświadome i spokojnie podszedł do nich, przechodząc przez środek osady i kiwając głową na powitania miejscowych. Może i zdolnościom trytonów daleko było do syreniego śpiewu, jednak i oni mieli własną gamę zdolności -  nie potrafili przywabiać, jak kuzynki syreny, ale potrafili sprawić, by istoty w najbliższym otoczeniu postrzegały ich jako przyjaciół, bądź zwyczajnie ich nie zauważały, co skrzętnie wykorzystywali podczas kontaktów z ludźmi.

 

— Dobry połów — powiedział konwersacyjnym tonem, chociaż nie oczekiwał odpowiedzi i ukucnął obok pierwszej z brzegu kobiety, całkiem ładnej blondynki. Ta zarumieniła się nieznacznie na jego widok i pochyliła mocniej nad trzymaną w dłoniach rybą. — Och, no nie wstydź się… — rzucił lekko rozbawiony i przysunął się bliżej, leniwie roztaczając dookoła siebie urok odpychajacy; siedzące dotąd w pobliżu pozostałe kobiety w przeciągu kilku minut przeniosły się bliżej centrum wioski zostawiając ich samych, zaś jedna z nich odebrała jego towarzyszce oprawianą właśnie rybę, co Anatonel niemal od razu wykorzystał chwytając zauroczoną za wolną rękę i odciągając ją w stronę pobliskiego lasku, który rósł zaledwie kilkaset metrów od ostatniego ogniska. Przez całą drogę starał się pleść jakieś farmazony o jej pięknych włosach i wspaniałym ciele, nie pozwalając jej zatrzymać się ani na chwilę, dopóki nie uznał, że są już wystarczająco oddaleni od wioski, by mógł przystąpić do dzieła odwrócił się w jej stronę, doskonale świadom faktu, że dotychczasowy błękit jego oczu przechodzi teraz w charakterystyczne dla jego gatunku srebro.

 

— No, nie wstydź się… — powtórzył i zacisnął palce na jej dłoni miażdżąc delikatne kości w żelaznym uścisku. Kobieta wrzasnęła z bólu i momentalnie oprzytomniała. Szarpnęła się odruchowo w tył, próbując uwolnić, jednak tryton wzmocnił tylko nacisk, wyrywając z jej ust nieskładne skomlenie. — Naprawdę nie ma powodu do wstydu, a tym bardziej do płaczu — dodał zniesmaczony, gdy kobieta się rozpłakała.

 

Jednym ruchem przyciągnął ją do siebie i wolną dłonią zasłonił jej usta, by swoim głosem nie ściągnęła mu na głowę reszty wioski, która pewnie już dawno otrząsnęła się z czaru, więc to było tylko kwestią czasu, nim zauważą jej brak i rozpoczną poszukiwania.

— A teraz cichutko — wsunął dwa palce w jej usta i chwycił między pazury język, naciskając na niego wymownie — Przecież jesteś grzeczną dziewczynką, prawda? — Blondynka pokiwała twierdząco głową, próbując nie łkać. — Doskonale.

 

Puścił jej dłoń i z diabelskim chichotem przesunął uścisk na szyję; uśmiechnął się szeroko, okazując wysunięty już w pełni drugi rząd ostrych zębów.

 

— Nie będzie bolało. W każdym wypadku, nie za bardzo. — W parodii czułości pogładził jej szyję kciukiem tak, jak zwykł uspokajać swojego ulubionego rekina i już chciał zacisnąć palce, by zmiażdżyć jej tchawicę (w końcu obiecał, ze nie będzie zbytnio bolało), gdy przez całe jego ciało przebiegła błyskawica bólu. Z wściekłym warkotem puścił ofiarę i chwycił się za pulsujące bólem biodro, na którym wykwitł nagle duży siniec. Przeklął siarczyście i kłapnął zębami na kobietę, która w chwili, gdy ją puścił uciekła z wrzaskiem, przyciskając do piersi połamaną dłoń.

 

Och kurwa, kurwa, nie! Kolejny spazm bólu zgiął go w pół i wyrwał z piersi bolesny syk. To się działo zbyt wcześnie, zbyt wcześnie, przecież miał jeszcze czas!

 

Oparł się ciężko o pobliskie drzewo i przez kilka minut chwytał łapczywie powietrze, próbując dojść do siebie na tyle, żeby móc wrócić na plażę, na której pozostawił ogon... Coraz głośniejsza wrzawa dochodząca od strony wioski zmusiła go do odepchnięcia się od pnia i powolnej wędrówki w stronę oceanu. Dotarł tam już po kilkunastu minutach i dziękował w duchu bogom, którzy usunęli z jego drogi wszelkie przeszkody niemal do samego kopczyka. Opadł na kolana i zagłębił w niego ręce po same łokcie, próbując dosięgnąć zakopany ogon.

 

Nic.

 

Przez chwilę był bliski paniki, bo to przecież niemożliwe, zostawił go dokładnie [i]tutaj[/i], a kto inny wiedziałby…

 

— Tego szukasz? — Anatonel znieruchomiał słysząc lekko zachrypnięty, męski głos. — Już nie musisz. Znalazłem za ciebie. — Coś ciężkiego uderzyło o piasek kilka metrów od niego. Tryton zadrżał mimowolnie, już wiedząc czym tamten rzucił.

 

— Całkiem trudno było cię znaleźć, wiesz? Częste zmiany wysp, całkiem niezłe zaklęcia maskujące… winszuję, zaprawdę winszuję! Nieświadomie wyprowadzałeś na manowce sporą grupę poszukiwawczą! — Mężczyzna wydawał się rozbawiony. Podszedł do Anatonela nic sobie nie