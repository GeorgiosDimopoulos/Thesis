sua prima cotta alle scuole elementari, e ci volevano i ragazzi con la giusta sensibilità per accorgersi della sua esistenza... Cerchia nella quale, per quanto lo avrebbe desiderato, Sherlock non rientrava.-Terra chiama Molly, siamo arrivati!- rise Madison, guardandola con uno strano sorrisetto furbo. La patologa trasalì, arrossendo lievemente, e si sbrigò a scendere dall'auto e a raggiungere le amiche, già nel piazzale della discoteca. C'era un sacco di gente e il locale sembrava molto grande, a discapito delle pareti scure dell'esterno. Due uomini ben piazzati erano fermi all'entrata, armati di ricetrasmittente e auricolare.-Prego. Benvenute al Viper.- disse uno di loro al gruppetto di donne, era strano quanto facilmente avessero ottenuto l'accesso al locale. Beh, poco male, almeno non sarebbero rimaste al freddo come gli altri partecipanti. Il locale aveva delle pareti rosate, per essere una discoteca era arredato con un gusto molto femminile, Molly si sentì appena a disagio. Le luci viola illuminavano i divani in pelle bianca, con i tavolini color prugna, e la musica alta le rimbombava già nella testa. Un modo come un altro per liberarsi dei pensieri su Sherlock, pensò.-Dai, prendiamo da bere!Le sue amiche sembravano molto entusiaste, ma la serata procedette abbastanza tranquilla mentre sorseggiavano i propri alcolici colorati ad uno dei tavoli. Un paio di bicchieri, e Molly decise che fosse il momento di fermarsi: le girava un po' la testa, le sue amiche sapevano che non reggesse troppo bene l'alcool e si risparmiarono con le battute, il che era abbastanza insolito. Tuttavia apprezzò anche questo, sorridendo allegra.-Sapete una cosa? Io vorrei ballare un po'. Ho visto un tipo carino, prima...- commentò Allie, con una risata furba. L'idea venne accolta un po' da tutte, persino Molly venne trascinata in pista e la musica si fece sempre più forte, man mano che si avvicinava alla moltitudine di persone intente a ballare. Al diavolo Sherlock, pensò ancora uan volta, lasciandosi andare al ritmo delle note elettroniche e assecondando il girare lieve della propria testa a causa dell'alcool.Tra le tante persone che si muovevano intorno a lei, improvvisamente Molly notò un paio di occhi azzurri. Si fermò per qualche istante dal ballare, fissando incredula quelle iridi quasi feline, fin troppo simili a quelle dell'uomo che cercava disperatamente di dimenticare. Deglutì, la bocca arida, mentre quegli occhi si avvicinavano a lei tra la folla. Si voltò dalla parte opposta, arrossendo, con la scusa di un movimento al ritmo della musica, e cercò di pensare che fosse solo il frutto della sua immaginazione fin troppo fervida. Ci riuscì, finchè due mani eleganti non si posarono sui suoi fianchi.-Sei qui, finalmente.Una voce lenta, sensuale, un respiro caldo. Molly trasalì a quelle parole, soffiate con eleganza nel suo orecchio in una rapidissima pausa tra una canzone e l'altra. Il mondo si muoveva, ballando, mentre lei era immobile in pochi centimetri quadrati di pista, delle dita affusolate che le accarezzavano i fianchi. Si voltò, trovando una donna straordinariamente bella, dai lineamenti affilati e le labbra rosse fuoco, in contrasto con l'abito bianco di una certa classe. Era più alta di lei di qualche centimetro, presumibilmente a causa dei tacchi che risuonarono nella sua mente vuota nel momento in cui la donna la fece voltare completamente. Si fissarono, Molly immaginò ci fosse stata una sorta di fraintendimento, lei non era attratta dalle donne, dopotutto.-Gradisce da bere?-No, grazie.Non che avesse qualcosa contro quella donna, tra l'altro nemmeno la conosceva, ma non voleva dare l'impressione di essere attratta dal suo stesso sesso, o qualcosa del genere.-Posso almeno ballare con te?Annuì distrattamente, ma quando la donna iniziò a muoversi davanti a lei, Molly si sentì improvvisamente inadeguata nel farlo. Era un vero e proprio spettacolo, i lunghi capelli scuri legati in una coda morbida e lasciati ricadere su una spalla, il fisico magro attirava non pochi uomini intorno a loro e la patologa avvertì un senso fastidioso di disagio. Qualcuno la spinse, da dietro, e Molly finì con poca grazia tra le braccia sottili della donna. Avvampò.-Scusa, scusa, io... Mi hanno spinta, e...-Va tutto bene, Molly.La ragazza spalancò gli occhi, la testa pulsava sempre di più tra la musica e lo stordimento dell'alcool. -Come...?- iniziò, era spaventata all'idea che quella splendida donna la conoscesse, menrte lei non aveva la più pallida idea di chi si trovasse davanti. Non amava certe cose, e sinceramente avvertiva già abbastanza disagio. La mora sorrise in risposta, scuotendo il capo, e le prese gentilmente le mani. Aveva la pelle morbida, probabilmente era una di quelle donne sempre attente al proprio fisico, molto curate, persino il trucco era impeccabile sui suoi occhi. Lo sguardo di Molly scivolò su quelle labbra rosse, piene e dal rossetto opaco, c'era qualcosa di splendido in quella donna, qualcosa che la costringeva a guardarla fissa, come se esistesse solo lei in tutto il locale. Un effetto strano, pensò. Ballarono ancora qualche minuto, poi Molly non resistette e chiese ancora