działający pomiędzy śmierciożercami należącymi do Wewnętrznego Kręgu, starał się trzymać z dala od sadystycznego motłochu.

Severus, będąc jednym z nielicznych wampirów tak blisko Czarnego Pana, samą swoją obecnością potrafił wzbudzić strach u najbardziej zatwardziałych i nieustraszonych sług Toma. Był potężnym wampirem, posiadającym spore zdolności magiczne, a to czyniło go jeszcze trudniejszym, śmiertelnie niebezpiecznym przeciwnikiem. Lucjusz uśmiechnął się nieznacznie, gdy pomyślał o niestworzonych historiach, które tylko utwierdzały śmierciożerców w przekonaniu, by trzymać się od Severusa jak najdalej. Niewątpliwe wszystkie mrożące krew w żyłach plotki rozpuścił sam zainteresowany.


Tak, znając specyficzne poczucie humoru Severusa, to było najbardziej prawdopodobne.


On z kolei odstraszał ich swoim arystokratycznym chłodem, wyniosłością oraz dobrze skrywanymi pod maską zblazowanego, bezdusznego bogacza umiejętnościami skrytobójcy. Cieszył się pozycją zaufanego zausznika i głównego stratega Czarnego Pana. Rzadko uczestniczył w zabawach pospólstwa, jego zadaniem było wykorzystywanie swoich wpływów w Ministerstwie Magii oraz obserwacja samego ministra, manipulowanie nim, co okazało się wyjątkowo łatwym zadaniem, organizowanie funduszy i wreszcie opracowywanie ważniejszych ataków. Rzecz jasna, jeśli tylko było to możliwe, sabotował je już w fazie planowania, by później odsunąć od siebie podejrzenia, zrzucając odpowiedzialność za niepowiedzenie akcji na upatrzonego wcześniej śmierciożercę.

Nieudane wprowadzenie  w życie zatwierdzonego planu oznaczało dla Voldemorta świadome działanie na szkodę sprawy i takie buntownicze zachowanie musiało zostać natychmiast zduszone w zalążku. Czarny Pan karał niezdyscyplinowane sługi zaklęciami niewybaczalnymi, ze szczególnym uwzględnieniem Cruciatusa i tylko odrobinę rzadziej Avada Kedavry. Z podobną bezwzględnością Tom nie uznawał odmowy wykonania rozkazu. Żaden powód nie stanowił dla Niego dobrego usprawiedliwienia. Torturował niepokornych, lub głupich na tyle, by zignorować Jego słowa, podwładnych; brutalnie i z rozmysłem niszcząc tych, którzy ośmielili się mu sprzeciwić. Równie często celem różdżki czarnoksiężnika padali inni jego słudzy, łącznie z tymi z najbliższego kręgu. Czarny Pan w tej kwestii nie dzielił śmierciożerców, wszyscy byli równi w obliczu Jego furii. Infiltrując te szeregi, Severus i Lucjusz niejednokrotnie byli zmuszeni pomagać sobie nawzajem w unikaniu strasznego gniewu Voldemorta.

A jednak to, co wtedy zobaczył i usłyszał w kwaterach mistrza eliksirów w siedzibie Czarnego Pana, nie pozostawiło go obojętnym. Pozornie wyzuta z emocji, chłodna relacja Severusa sprawiła, że Malfoy poczuł się cokolwiek nieswojo. Potrafił być pozbawionym skrupułów draniem, umiejętnie zadawać cierpienie, wydobywając i wykorzystując do tego celu każdy słaby punkt ofiary, ale nigdy nie torturował, ani nie gwałcił dzieci. To była swoista bariera, która w pewnym stopniu chroniła tej reszty jego człowieczeństwa, jaka mu jeszcze pozostała.

Na całe szczęście Czarny Pan nie wymagał od niego tego typu dowodów lojalności.

 Myślami wrócił do tamtej nocy, kiedy potajemnie spotkał się w Severusem w jego kwaterach i zobaczył Złotego Chłopca. Przypomniał sobie niepokojąco cichy, a zarazem ostry głos przyjaciela i jego ciemne oczy ciskające gromy, gdy wreszcie pod koniec ich rozmowy, po dłuższej chwili milczenia w końcu się odezwał:


 — Cholerny Potter znów dokonał niemożliwego. Dzieciak przetrwał coś, czego nawet ja bym nie życzył tym zwyrodnialcom. Trzy dni nieustannych tortur dla rozrywki Czarnego Pana. Nie zdziwiłbym się, gdyby podzielił los Longbottomów. Ale nic z tego, Luc, znając moje pieprzone szczęście, kiedy smarkacz się ocknie, na pewno nie będzie nieświadomą niczego rośliną. 


Lucjusz doskonale wiedział, że Severus znalazłby odpowiednie rozwiązanie, gdyby zaistniał podobny problem. Odkąd pamiętał, jego przyjaciel nie uznawał słów: "to jest niemożliwe, tego się nie da zrobić". Z uporem maniaka przebijał się przez mur niemocy innych,  wymuszając na nich działanie, częstokroć wbrew ich woli. Czarodziej uśmiechnął się do swych myśli, Severus gderałby i wściekał się na wszystko i wszystkich, ale bez wahania podjąłby rzuconą mu przez Toma i jego… bezrozumną kompanię rękawicę. On sam nie potrafił sobie wyobrazić sytuacji, w której Złoty Chłopiec stałby się jedynie skorupą, skrywającą ledwie tlące się życie. To byłoby gorsze od świadomości, że Wybraniec z Przepowiedni zginął. 

Mistrz eliksirów mógł z całego serca nie znosić chłopaka, ale czuł się za niego zwyczajnie odpowiedzialny. Fakt, że Rytuał Wstęg się powiódł, tworząc między nimi trwałą więź, świadczył o silnym, a zarazem instynktownym zaufaniu młodego czarodzieja do surowego nauczyciela eliksirów i był tego najlepszym dowodem. Oczywiście, lata paranoicznej podejrzliwości i ciągłej gry odcisnęły swoje piętno, stając się dla mistrza eliksirów drugą naturą. Nie zmieniało to jednak faktu, że podświadoma reakcja dzieciaka miała ogromne znaczenie, choć zapewne Severus nigdy by tego głośno nie przyznał. A poza tym, trwałość i skuteczność rytuału świadczyły o czymś jeszcze; istniała spora szansa, że Potter stosunkowo szybko wróci do pełni zdrowia, przynajmniej fizycznie. Choć z drugiej strony zaakceptowanie w pełni tego, co zaszło, nie będzie łatwym zadaniem i rekonwalescencja będzie wymagać sporo czasu.  

Czarodziej westchnął cicho. Ewentualne oddanie Pottera do Świętego Munga nie wchodziło w grę w żadnym wypadku. Niebezpieczeństwo ze strony Czarnego Pana było jednym z powodów, ale nie to było głównym problemem. Nie chodziło też o coś zdecydowanie mniej spektakularnego – zwykłą, ludzką nadmierną ambicję i chciwość, które tam ponoć panowały. Wedle niestrudzonej sensatki, Rity Skeeter, w Klinice Magicznych Chorób i Urazów Szpitala Świętego Munga od dłuższego czasu działo się coś niedobrego. Na łamach „Proroka Codziennego” rozpisywała się raz po raz o skandalicznych metodach leczenia i uwłaczającego traktowania bezbronnych pacjentów, zwłaszcza na oddziale urazów pozaklęciowych. Nawet jeśli te rewelacje Skeeter były jak zwykle rozdmuchane i wyssane z palca, to jej szkalujące reportaże w poczytnej gazecie mocno naruszyły do tej pory dobrą reputację szpitala i instytucja ta traciła powoli potencjalnych pacjentów, a co gorsza również