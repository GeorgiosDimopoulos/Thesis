to wygrać, nie będzie to coś, co ludzie zwykle nazywają sprawiedliwą walką. 

Mężczyzna parsknął. 

― Nie obchodzi mnie to. Tak długo jak twoja broń nie złamie żadnych zasad, nie będę wahał się, by jej użyć .

Dotarli do skrzyżowania i Riddle przeszedł z Draco na lewą stronę ulicy. 

― Jak nas znalazłeś i dlaczego, do diabła, przyszedłeś samemu? ― krzyknął do niego Harry. 

Riddle zatrzymał się i odwrócił. 

― Mam swoje źródła. Powiedziałem ci: nikt nie będzie krzywdził moich członków. A ja sam byłem bardziej niż wystarczający. 

Harry zastanawiał się, jak ktoś mógł być z natury aż tak arogancki.

― Ostatnie pytanie, Riddle: Skoro dzieci są królami, kim są lordowie? 

Z tej odległości, wciąż widział niebezpieczny uśmieszek na ustach mężczyzny. 

― Czy to nie oczywiste, Harry? Są graczami. Jakby na to nie patrzeć, trzeba powiedzieć figurom, jak mają się poruszać. 

I z tymi słowy zniknęli za rogiem, pozostawiając oniemiałego Harry’ego Pottera za sobą.

Kiedy Remus i Syriusz po raz pierwszy znaleźli  na podłodze nieprzytomnego Harry’ego, byli pewni, że umiera. 

Jego oddech był płytki, ciało zimne, a uderzenia serca zbyt powolne jak dla śpiącej osoby. 

Próbowali wszystkiego, by go obudzić. Krzyczenia, wody, policzkowania… ale nic nie pomagało. 

Owinęli go najcieplejszym kocem, jaki znaleźli i czekali, aż jego serce przestanie bić. Ale tak się nie stało. Czekali niemal dziesięć godzin, aż coś się stanie, ale stan Harry’ego ani się nie polepszał, ani nie pogarszał. Szukali na jego ciele ran, jednak  żadnych nie było. Rozglądali się po domu, ale nie było żadnych wskazówek odnośnie tego, co się stało.
Po niemal dwudziestu godzinach zasnęli wyczerpani. Kiedy obudzili się następnego ranka, Harry jadł śniadanie, jakby nic się nie stało, zapewniając ich, że czuł się całkowicie normalnie. 

Temperatura jego ciała wróciła do normy, a bicie serca było sile tak jak powinno. Znowu wszystko było normalnie, pomijając jego apetyt. Zjadł dużo. Remus próbował o to pytać, ale Harry oświadczył, że był po prostu trochę bardziej głodny niż zwykle. 

Zadowoleni, że z ich przyjacielem było wszystko dobrze, Remus i Syriusz dali mu trochę jedzenia i zostawili go samego. 

Gdy stało się to po raz drugi, Syriusz odwiedził Harry’ego sam. Nawet po tym jak rozpoznał te same objawy, wciąż próbował wszelkich sposobów, by go obudzić; bez skutku. Tym razem chłopak obudził się zaledwie na kilka godzin po tym, jak mężczyzna go znalazł, ale nikt nie wiedział, jak długo leżał w samotności. I znowu jedynym co powiedział, było, że jest głodny i wszystko z nim dobrze. 

To stało się znowu. I znowu. I znowu. 

Kiedy jego przyjaciele stali się członkami grupy Feniksa, poprosili ich lekarza, by spojrzał na Harry’ego. Madame Pomfrey przed upadkiem pracowała jako pielęgniarka. Sprawdziła go najlepiej jak umiała, zważając na ograniczony sprzęt, jaki miała i wykorzystując do tego całą wiedzę.

Nawet ona była zaskoczona, na jak zdrowego Harry wyglądał, zważając na warunki, w jakich się wychowywał. 

Zrozumienie, co powodowało utratę przytomności zajęło im wiele czasu. Co zaskakujące, wpadł na to Remus a nie Harry. 

I to również on znalazł go tego popołudnia, nieprzytomnego w środku jego częściowo zniszczonego warsztatu. 

Nie zdarzyło się to od kilku miesięcy, co było niezwykle długim czasem. Remus zaniósł młodszego przyjaciela do łóżka i przyjrzał się jego spokojnej, śpiącej twarzy. Usta Harry’ego były sine, a dłonie zimne jak lód. 

Mężczyzna uśmiechnął się smutno. Nie mógł zdecydować, czy powinien być szczęśliwy ze względu na Harry’ego, czy zaniepokojony. Wiedział jednak, co musi zrobić, by w przyszłości było z nim lepiej. 

Był przekonany, że Harry nie zostanie zbyt długo w Londynie. W mieście huczało od plotek o nowym lordzie i jego ostatnim wyzwaniu skierowanym przeciwko lordowi Knotowi. Część obcej grupy przeciwko całej potędze. Całkowite szaleństwo - idealne dla leżącego przed nim młodzieńca. Idealne, ale niebezpieczne. 

Remus spojrzał na Harry’ego jeszcze raz, nim odwrócił się i opuścił na wpół zrujnowany sklep. To nie był pierwszy raz, kiedy ten znajdował się w takim stanie. Biorąc pod uwagę rozmaite pomysły, które ten starał się realizować, nie było możliwości, by uniknął wypadków. Zniszczenia nie były niecodziennym widokiem - w przeciwieństwie do spustoszenia na zewnątrz. Drzewa i krzaki zostały powyrywane. Przed domem Harry’ego widział ślady przynajmniej trzydziestu mężczyzn, a na sąsiednich domach nawet trochę krwi. 

Przez kilka ostatnich miesięcy czuł narastające w mieście napięcie. A teraz, kiedy znalazł nieprzytomnego Harry’ego, wiedział, że to, co nadchodziło, właśnie się zaczęło. 

Po drodze spotkał kilku członków zakonu Feniksa, ale tylko ich pozdrowił. Był w pełni skupiony na swoim celu. 

Kilka minut później dotarł do miejscowej gospody. Zatrzymał się. Wiedział, że to co zamierzał zrobić, naruszało niemal każdą zasadę społeczeństwa opierającego się na grupach. Nie wspominając o tym, że Harry z pewnością byłby wściekły, wiedząc, co zamierzał. Niemniej jednak, młodzieniec był geniuszem, a jeśli plotki o lordzie Voldemorcie były prawdziwe, to było to najbezpieczniejsze posunięcie. 

Remus wziął głęboki wdech i wszedł.

.

.

― Remus! – Stary Tom uśmiechnął się na jego widok. – Co cię tu sprowadza o tak wczesnej godzinie?  

Mężczyzna utrzymywał z barmanem dobre stosunki.