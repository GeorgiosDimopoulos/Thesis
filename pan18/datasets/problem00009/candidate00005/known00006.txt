.
Né bello né brutto. Ma con quella seducente arrendevolezza che hanno i nuovi.
Parlava forse un po’ troppo, con una voce delicata che aveva l’accento del luogo.
Per un po’ aveva finto di ascoltarlo, poi gli aveva strappato sul petto la camicia falsamente elegante, aveva morso le sue labbra, senza baciarlo, per imporgli di tacere. Poi spingendolo sul divano lo aveva fatto voltare, mettendolo a pancia sotto e premendo il suo viso contro il cuscino.
Senza fatica, a cavalcioni su di lui, aveva spezzato la cintura dei suoi pantaloni. Annoiato e vagamente divertito ne aveva contemplato il corpo indifeso e leggermente tremante.
Era più bello nudo che vestito, e il suo respiro affannoso, che il cuscino non soffocava del tutto, era certo più musicale delle sue maldestre parole.
Il suo fremito e la sua ansia erano deliziosi, e decise di godersi ancora un po’ l’attesa e la sua paura.
Pigramente, senza troppo impegno percorse con la lingua l’incavo tra le scapole, scendendo poi con lentezza ma fermandosi prima dell’attraente curva del fondoschiena.
L’altro gemette, e con suo grande dispetto ricominciò a parlare.
«Loro… hanno litigato…» disse confusamente mentre Tristan con una mano sul collo gli spingeva il viso ancora più a fondo nella morbida imbottitura. «Loro chi?» chiese con noncuranza.
«Elijah… Hayley…»
Tristan lasciò la presa. In quel momento quello stupido ragazzo gli appariva meno seducente che mai.  Ma l’erezione che gli premeva nei pantaloni divenne ancora più decisa, guizzando irrequieta come quella di un ridicolo adolescente.
«E questo dovrebbe interessarmi?» mormorò con freddezza mentre con molta calma gli allargava le gambe, e con qualche colpetto insolente gli anticipava ciò che sarebbe accaduto.
L’altro tacque, trattenendo il fiato.
Tranquillamente Tristan slacciò la cintura. La lasciò nei pantaloni, e con la stessa cura estenuante prese a liberare ogni bottone, partendo dalla camicia fino alla patta, consapevole che anche il più piccolo fiato sarebbe stato avvertito dal vampiro prono sui cuscini, e che a ogni minimo rumore quello avrebbe associato un gesto e un significato.
Sfilò la cintura e la lasciò cadere a terra, badando bene che il metallo suonasse forte sul marmo del pavimento.
Il vampiro rabbrividì visibilmente, sussultando appena sotto di lui.
Con un sorriso Tristan si chinò, affiancando il viso al suo, sussurrando con voce soave al suo orecchio. «Parla, dunque.»
Ora il giovane sembrava molto meno incline alle confidenze, ma la morbida voce di Tristan era di quelle che sapevano farsi obbedire. Tanto più che le dita del vampiro millenario scivolavano leggere sulla sua schiena, stuzzicandolo quel tanto che bastava per invitarlo a continuare.
«Lei… Lei era irrequieta da un po’ – le parole uscivano soffocate, incespicando e frantumandosi ogni volta che le attenzioni di Tristan scendevano – Non era sicura che il veleno dei lupi potesse dar loro il siero… »
Le dita nervose del Conte risalirono in fretta, smettendo di tormentare la sua preda, per afferrargli con forza i corti capelli neri della nuca. «E?» sussurrò con le labbra sull’orecchio dell’altro.
«E… - il giovane gemette – hanno avuto una discussione. Lui le ha detto che trascorre troppo tempo con il branco, che la sente lontana…»
Senza lasciare la presa intorno ai fianchi dell’altro, Tristan sollevò orgogliosamente il busto.
Il ragazzo quasi singhiozzò, nel sentire che l’altro lo abbandonava. «Lui parlava piano… Era molto arrabbiato ma non lo dava a vedere. Lei a un certo punto ha alzato la voce: “Ma tu non lo ucciderai mai, non è vero?” »

Tristan quasi li vide. Elijah con lo sguardo nero e vuoto. Chiuso nei suoi silenzi e nei suoi segreti.
Lei eternamente imbronciata, gli occhi di vetro verde che non conoscevano ombre. Con lunghi passi di puledra bizzosa lei aveva lasciato la stanza.
La mano di Elijah si era chiusa in un pugno impotente, senza raggiungere il tavolo.

Guardò il giovane corpo nudo, gradevole e a lui del tutto indifferente. L’unica seduzione ancora quella deliziosa angoscia, e insieme l’attesa e la consapevolezza di ciò che gli avrebbe fatto.
Tanta ingenuità, tanta stupidità e tanta inutile devozione certo meritavano di essere punite.
A lungo. Ma alla fine quel dolce tremore e le sue parole gli avevano almeno salvato la vita. Sì, pensò distrattamente, lo avrebbe lasciato vivere. Era stato utile, a suo modo, o almeno eccitante.
O meglio: Elijah e Hayley che litigavano, e litigavano a causa sua, erano eccitanti. Incredibilmente eccitanti.

Con rabbia aprì le lunghe gambe abbronzate della sua preda, e lo fece urlare.
Spingeva così forte che l’altro quasi piangeva. E, più ironico che tenero, si avvicinò ancora al suo orecchio. «Resisti, mia bella spia. Tra poco ti piacerà… C’è sempre un premio in fondo al dolore.»

*


Cold Sweat



 



Like a cold cold sweat alright
I got the fever for you tonight
and I can't stop no, I won't stop,
How can I stop when nothing is enough



I got this feeling in my bones
something loving god only knows
and I can't sleep oh I won't sleep
How can