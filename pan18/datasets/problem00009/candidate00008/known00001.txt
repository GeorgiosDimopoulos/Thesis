Spock lo accompagnò alla sponda del letto, l'umore del capitano d'astronave era precipitato. "Ad ogni modo, perché diavolo mi sopporti?" brontolò mentre Spock lo aiutava a togliersi stivali e calzini.

	"Generalmente non è un fardello troppo oneroso," rispose Spock in tono asciutto. Posizionò ordinatamente gli stivali dell'umano ai piedi del letto e si alzò in piedi con grazia.

	"No," replicò Jim, accasciandosi sul letto con un piccolo gemito. "Solo quando mi comporto da perfetto idiota, proprio come appena ho fatto laggiù. Spock, quello che ti ho detto – là fuori… sono…"

	"È già dimenticato," Spock si affrettò a rispondere. "Era solamente la salsa, e l'etamina–B."

	"E comunque, che diavolo m'è passato per la testa stasera?" biascicò Kirk fra sé e sé, mentre si raggomitolava girandosi su un fianco, dando le spalle a Spock. "Cosa mi ha fatto venire in mente di poter scopare un satiro? Sarebbe stato solo un disastro. Non avrebbe mai, mai funzionato."

	Spock sporse leggermente le labbra, la sua analitica mente Vulcan incapace di comprendere quale avrebbe potuta essere la difficoltà. "Suppongo," propose pensoso, "che ci sia un orifizio adeguato sotto la sua coda."

	Kirk fece un verso disgustato. "Già, ma pensaci. Hai visto le sue gambe?"

	"Sì," replicò Spock con lentezza, completamente spiazzato.

	Kirk si accigliò. "Gli zoccoli, amico! Gli zoccoli! Hai idea di quanto sarebbe stato terribile avere quegli affilati, duri zoccoli da capra che sbattevano contro i miei stinchi? Avrebbe completamente distrutto l'atmosfera!"

	"Ah," disse Spock. "Capisco." Inclinò la testa, pensieroso. "Allora credo," propose infine, "che sarebbe stato estremamente efficace utilizzare una posizione eretta piuttosto che una prona. In quel modo, gli zoccoli sarebbero rimasti relativamente immobili. Saresti così stato in grado, se fossi stato attento, di evitare qualsiasi…"

	Kirk fece un gesto impaziente e scosse la testa. "Lascia perdere. So che stai solo tentando di dare una mano, ma l'intera faccenda era un'idea terribile fin dall'inizio. E tra parentesi, non sono conciato tanto male da non rendermi conto che, per prima cosa, questa è una conversazione fin troppo bizzarra da avere con te." Si strinse le braccia attorno al corpo e aggiunse, petulante, "Il succo è: non ho bisogno di un satiro. Ho bisogno di qualcuno come me. E naturalmente non c'è nessuno come me."

	No, pensò Spock guardando l'umano, non c'è nessuno come te. Non volendo contemplare nella sua interezza quell'allarmante mix di protettività e desiderio che si era risvegliato in lui a quel pensiero, chiese ad alta voce, "Come stai, Jim?"

	"Sto bene," disse Kirk in modo brusco, senza guardare il Vulcan. "Grazie. Per tutto."

	Era ovviamente un commiato. Ma Spock rimase immobile per un momento, riluttante ad andarsene nonostante la rassicurazione. Alla fine, in mancanza di un'alternativa, si girò per andarsene. Aveva quasi raggiunto la porta quando sentì una voce a malapena udibile alle sue spalle.

	"Spock."

	Si fermò all'istante. "Signore?"

	"Io…" la voce esitò.

	Spock tornò accanto al letto e guardò Kirk, la preoccupazione visibile nei suoi gentili occhi scuri. "Cosa c'è?"

	"Non andartene. Io… lo so che ti suonerà strano, ma…"

	"Per favore, dimmelo," disse Spock quietamente.

	Kirk infine si voltò e guardò Spock, implorante. "Vorrei che ti stendessi accanto a me, e che mi parlassi finché non mi addormento. Sam lo faceva sempre quando non… quando non riuscivo…"

	Spock ammiccò, il suo equilibrio scosso da qull'inusuale richiesta. "Hai dei problemi a dormire?" chiese infine.

	Jim si accigliò e il suo sguardo si fece esitante. "Sì," ammise.

	"Da quanto tempo hai queste difficoltà?"

	Jim scosse le spalle, "Un po'," rispose evasivo.

	Spock fece una lista delle possibili cause di insonnia negli umani. Malattie croniche. Farmaci. Uso di stimolanti. Stress. Prese in considerazione la recente infezione di Jim di febbre Steropian e l'etamina–B che gli era stata somministrata per contrastarla, ma li scartò velocemente come possibili cause, dato che si sapeva che nessuna delle due provocava insonnia. Si ricordò, infatti, che la febbre aveva spesso l'effetto contrario. E inoltre non sarebbe stato logico per Kirk usare stimolanti se aveva già difficoltà a dormire.

	Tutto quello lasciava lo stress come causa più logica.

	"Qualcosa ti preoccupa?" chiese, dopo aver raggiunto questa conclusione.

	Kirk non rispose subito. "Sì," ammise infine, senza guardarlo.

	Il Vulcan serrò le mani dietro la schiena. "Il dottor McCoy sarebbe in grado di darle un…"

	Kirk scosse la testa. "Non senza farmi il terzo grado per sapere cosa mi preoccupa." Guardò Spock e biascicò lentamente, "E non voglio dirglielo. E non sono pronto per dirlo nemmeno a te, non ancora —perciò non chiedermelo." La sua espressione si indurì di colpo. "Dio, sono un disastro, vero? Lascia perdere.