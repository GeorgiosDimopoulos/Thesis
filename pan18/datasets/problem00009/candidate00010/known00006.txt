è sereno e Sherlock è perfettamente in grado di apprezzare la bellezza di un cielo stellato, checché ne dica Trevor.E la può apprezzare particolarmente bene in quel momento, disteso in mezzo alla strada – la linea bianca della mezzeria che lo taglia in due come un coltella fa con una mela – le braccia spalancate e gli occhi rivolti al cielo.Ha trovato strani schemi tra le stelle, sequenze numeriche e geometriche che nessuno ha mai notato prima, e questo è davvero bello.La droga che scorre nelle sue vene gli racconta favole mai conosciute, storie di avventure ancora da vivere, misteri da risolvere, idee da formulare. E Sherlock è del tutto padrone di sé: ha scelto una strada chiusa al traffico, l’ora notturna delle più buie.Qualcuno lo prende per un braccio e lo trascina via di peso. Il cemento sotto la pelle è duro e ruvido e la mattina dopo troverà graffi e lividi, ma al momento non sente niente.Ha sempre trovato interessante l’improvvisa immunizzazione dal dolore che è in grado di dare la cocaina. Meglio cocaina rispetto a morfina, comunque: per un uomo con grande personalità è più facile resistere al suo richiamo.« Sei un pezzo di deficiente! » gli grida Trevor in faccia, poi gli tira uno schiaffo.A Sherlock sembra arrivare a rallentatore, come in un sogno. È quasi divertente.Una macchina li sorpassa strombazzando e Sherlock ne segue il percorso dei fari luminosi, fino a che svolta in uno stridere di freni.Con un quieto sorriso si volta verso Trevor e lo guarda per qualche secondo: « Questa zona è chiusa al traffico: la macchina doveva essere guidata da un ubriaco. »« Cristo, Holmes! Ma sei completamente fuori di cervello?! Che diavolo ci facevi disteso là in mezzo?! »« Ti prego di non insinuare nulla riguardo alle mie capacità cerebrali: al momento sono incrementate del quarantatre percento. »Vede passare sul volto del ragazzo uno sguardo di sincera disapprovazione e pena. « Ti sei fatto di nuovo. »Sherlock si spolvera i vestiti con velocità: l’effetto sta passando e il fatto che Trevor sia lì a vedere che cosa succederà dopo lo rende estremamente irritabile.« Non mi piace usare questo gergo. »« È il gergo che usano gli spacciatori a cui ti rivolgi, Holmes. »C’è qualcosa di interessante nel fatto che tra di loro si chiamino sempre per cognome, seppure Trevor sia l’unica persona al campus con cui Sherlock si trovi ad avere un rapporto più stretto della normale convivenza: è come se ciò che li lega si avvicinasse all’amicizia, anche se, ovviamente, Sherlock non ha amici.« Per avere le cose migliori bisogna sempre sporcarsi le mani. »« Non venirmi a dire che quello schifo fa parte delle cose migliori della vita! Sai come la penso. »Lo ha tenuto stretto per le braccia fino ad allora, ma all’improvviso lo lascia e fa due passi indietro.« A volte mi sento un idiota nello stare ancora dietro a te. »« Certo che sei un idiota » risponde Sherlock, la droga ormai un lontano ricordo, la stanchezza che inizia a farsi sentire. « La maggior parte del mondo è composta da idioti. »« Dei quali tu non fai parte » la sua voce è ironica, fredda, lontana.« Chiaramente. »Lo vede passarsi una mano tra i capelli, gli occhi scuri che si spostano tra il suo volto e l’asfalto. È buio, ma Sherlock può benissimo notare la delusione che gli occhi di Trevor cercano di nascondere.« Fai un po’ come ti pare. Io me ne lavo le mani. »E se ne va, lasciandolo lì in piedi, da solo. Non se ne ha a male: in ogni caso ha già deciso di lasciare l’università, e lui e Trevor difficilmente si sarebbero rivisti.

***

Sherlock sta ascoltando il cuore di John. Batte lentamente, al ritmo del suo respiro, è calmo e incosciente. Il lenzuolo lo copre per metà e Sherlock ha l’orecchio appoggiato direttamente sul suo petto, un braccio gettato sul suo stomaco e l’altro che gli circonda la testa, come un’aureola.Normalmente John si sveglierebbe, ma hanno appena terminato di lavorare su un caso e non dorme da trentaquattro ore, inclusi i venticinque minuti impiegati in un rapporto sessuale con lui.Sherlock non ha quasi mai bisogno di dormire, meno che mai dopo un rapporto sessuale con John.Non che sia capitato molte volte – ha sempre ritenuto quel tipo di attività inutile e superflua – ma Sherlock è stato un tossicodipendente abbastanza a lungo da capire quando qualcosa nella sua vita si trasforma in un’assuefazione. E John è diventato un’assuefazione.Non lo aveva programmato – e questa è una cosa che non si può dire in molti casi, nella vita di Sherlock – ma adesso che è così non ha alcuna intenzione di smettere.Chissà se esiste un centro di disintossicazione da John Watson?Se non esiste dovrebbero inventarlo.Anni prima aveva classificato John come un essere umano comune, semplice. Ebbene, non molte volte nella sua esistenza Sherlock ha ammesso di essersi sbagliato, ma in questo caso non può che fare ammenda: di John niente è semplice adesso, se mai lo è stato, poi.C’è sempre qualcosa, qualche