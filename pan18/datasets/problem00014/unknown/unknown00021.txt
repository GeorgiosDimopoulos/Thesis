zimnym śniegiem. Nienawidził zimy.

― Ani mi się śni! ― odkrzyknął chłopak, przygniatając go własnym ciałem.

― Odbiło ci! Jesteś nienormalny tak samo, jak twój durny brat. Dorośnij wreszcie! ― Snape powoli tracił nadzieję na obejdzie się bez przeziębienia. Nie wiedział co napadło tego małego bezmózga, by posunąć się do czegoś tak…głupiego.

― O nie, nie ma mowy! Skoro już cię złapałem, nie mam zamiaru cię tak łatwo wypuścić.

Snape dziwnym trafem miał wrażenie, że dzieciak ma na myśli coś więcej, jak sytuację, w której się obecnie znaleźli. Merlinie, czy do niego nie docierało, że nie miałby życia, gdyby tknął go palcem? Może i jego cholerny, starszy brat odciął się od rodziny, ale Severus był przekonany, że w takiej sprawie by interweniował. Nagle zaświtał mu pewien pomysł, który równał się z samobójstwem, ale jak to mówią, raz się żyje. A był to jedyny sposób, by uwolnić się od tego małego natręta.

― Jeżeli mnie puścisz, możemy stoczyć bitwę na śnieżki… ― zaczął, mentalnie waląc głową na tak absurdalną propozycję w jakiś twardy mur ― ale na pewno nie w tak widocznym miejscu jak to. Jeśli wygram, zostawisz mnie w spokoju i wybijesz sobie z głowy wszystkie durne urojenia i kłamstwa, którymi karmisz się od spotkania Klubu Ślimaka.

― Zgoda! ― odpowiedział mu bardzo pewny siebie głos i Severus zaczął zastanawiać się, czy na pewno ma jakieś szanse. ― Ja też mam warunek. Żadnej magii.

― Jak sobie chcesz ― warknął, czując, że ciężar na jego plecach zelżał. Szybko wstał i otrzepał swoją kurtkę z westchnięciem kierując się w stronę okalających Hogsmeade pól.

Odszedłszy kilka kroków odwrócił się, zauważając, że Regulus wciąż stał w miejscu.

― Idziesz? ― krzyknął do niego.

Chłopak jakby się ocknął i przytruchtał do niego z uśmiechem.

― Wiesz, myślałem, że jak tylko cię puszczę to uciekniesz gdzie pieprz rośnie i tyle cię będę widział.

― Mam swoją dumę. ― Zadarł wysoko nos i przez kilka minut marszu nie odezwał się już więcej, prychnięciem komentując wyśpiewywane przez Blacka kolędy. Doprawdy, kto to widział? Oczywiście, ze swoim szczęściem musiał trafić mu się szesnastolatek o mentalności czterolatka. Cudownie.

*

Regulus obserwował Severusa podczas niedzielnego obiadu i ich wzrok skrzyżował się dobre cztery razy, nim poirytowany Snape w końcu wstal i do niego podszedł. Black uznał to za małe zwycięstwo.

― Ludzie się patrzą ― warknął mu prosto do ucha chłopak i młodszy Ślizgon zaczął się zastanawiać, czy Snape zrobił to specjalnie, czy nie był świadomy tego, jak jego ciepły oddech działa na Regulusa.

― I będą dalej, jeżeli wciąż zamierzasz nade mną wisieć ― odparł spokojnie, wskazując mu ręką miejsce obok siebie.

Snape usiadł.

― O co chodzi? ― zapytał, sięgając po leżący na pobliskim półmisku pasztecik. Jego ruchy były spięte, co było dla Blacka czymś nowym.

― A kto mówił, że o coś chodzi? ― odbił piłeczkę, odsuwając się nieco na ławie, by mieć lepszy widok na nerwowe ruchy Snape’a.

― Gapiłeś się na mnie ― odwarknął, oddychając przez usta, by nie potraktować chłopaka jakąś nieprzyjemną klątwą.

― Naprawdę? ― zaśmiał się Regulus, a widelec z kawałkiem kurczaka wylądował w jego ustach. Bardziej poczuł, niż zobaczył, że Severus wstaje, a do tego nie chciał dopuścić, dlatego przysunął się do niego nieco bliżej i pochylił nad jego uchem tak samo, jak wcześniej zrobił to chłopak. ― Może lubię na ciebie patrzeć ― powiedział cicho i niby przypadkiem musnął dłoń Snape’a, kiedy odsuwał się z powrotem na swoje miejsce.

*

Regulus dopilnował, by wystarczająco często wpadać na drugiego Ślizgona, aby ten przypadkiem nie zapomniał o obiecanej bitwie na śnieżki. Właściwie nie chodziło o samą bitwę, ale fakt, że była ona narzędziem, dzięki któremu nareszcie miał dostać to, na czym tak bardzo mu zależało. 

W końcu jednego wieczoru, gdy niby przypadkiem oparł się o fotel, na którym chłopak akurat siedział, Severus nie wytrzymał:

― Jutro! Jutro, zaraz po śniadaniu. 

Black nawet nie próbował kryć radości z powodu swojego małego sukcesu. Zwłaszcza, że jutro była sobota i większość uczniów wybierze się do Hogsmeade. 

― Boisko quidditcha? 

― Świetnie.

Regulus poklepał go jeszcze po ramieniu, po czym ruszył w kierunku chłopięcego dormitorium, odprowadzany wyjątkowo nieseverusowatą wiązanką. 

*

― Black. 

― Severusie. ― Uśmiechnął się promiennie, jednocześnie uchylając przed pierwszą z lecących w jego kierunku śnieżek. Był zaskoczony, kiedy w końcu pojawił się na boisku; nie przypuszczał, że Severus zdąży wcześniej przygotować sobie cały arsenał. ― Mam uwierzyć, że nie użyłeś do ich stworzenia magii? ― krzyknął. Chłopak wykrzywił się do niego, ale Regulus bynajmniej nie zamierzał się tak szybko poddawać. Zamiast tego pochylił się, nie spuszczając z drugiego Ślizgona wzroku i nabrał pokaźną ilość śniegu, formując kulkę. Była dość duża, na pewno większa od tych wszystkich, które w jego kierunku posłał już Severus. 

Ruszył w kierunku Snape’a i ten zrozumiał, że to jest jego szansa; raz po raz wyrzucał kolejne śnieżki, jednak tylko kilka rzeczywiście trafiło w cel, w dodatku jedynie ośnieżając Regulusowi płaszcz. Był coraz bardziej poirytowany, a jego cierpliwość skończyła się, kiedy Black zamiast rzucić w niego śnieżką, kiedy był już tak blisko, że miał go jak na dłoni, rzucił