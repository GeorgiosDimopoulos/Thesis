non voglio credere che siano davvero malvagi."

Rocinante si voltò, quasi sobbalzando alla frase che aveva sentito pronunciare dietro di lui. Il suo sguardo si fissò sull'uomo che gli si era affiancato, passando sul lungo mantello nero che nascondeva certo una figura massiccia, ai lineamenti duri, allo strano tatuaggio sulla parte sinistra del viso.

"Che intendi?" mormorò, incerto. Anche quell'uomo sembrava fuori posto, come lui. Non erano presenti all'arrivo del Drago Celeste per curiosità, ma per consapevolezza.

"Non ci sarebbe affatto da festeggiare, per una persona del genere, non credi?"

"È un discendente dei fondatori di questo mondo ed è raro vederlo al di fuori di Mariejoa, figuriamoci qui nel Mare Orientale" rispose cauto Rocinante. "L'entusiasmo è giustificato."

"È anche uno schiavista e un assassino" replicò l'altro calmo. "E credo che tu dovresti saperlo meglio di chiunque altro, Comandante Rocinante. O dovrei dire... Donquixote Rocinante?"

La nave del Drago Celeste stava iniziando ad entrare nel golfo del Regno di Goa e le voci attorno si fecero più alte, nascondendo le conversazioni in un brusio generale. Non c'era nemmeno bisogno di nascondere i suoni con il suo frutto del diavolo.

Rocinante sentì le gambe tremargli come non gli era mai accaduto, nemmeno negli anni passati sotto copertura. Che fosse stato un marine in passato, be', non era un segreto. Era possibile che qualcuno lo riconoscesse, anche se non era mai stato particolarmente famoso. Che fosse un Drago Celeste, che avesse quel cognome... No. Quello lo sapeva solo Sengoku, che non era un uomo da aprire la bocca a sproposito.

"Chi sei?"

Molte erano le ipotesi che gli si stavano affastellando nella mente, tra cui quella che suo fratello l'avesse finalmente trovato. Era il nuovo Corazon quello che aveva davanti, forse? Eppure l'ipotesi più probabile era la CP0, la polizia segreta direttamente al comando dei Draghi Celesti. Loro non avevano mai nascosto l'odio che provavano per la sua famiglia, che consideravano dei traditori e, di certo, avrebbero fatto qualsiasi cosa per eliminare definitivamente la loro discendenza.

Doflamingo era sempre stato il loro primo target, da quando era tornato a Mariejoa con la testa mozzata del padre. Rocinante era sempre stato al sicuro, protetto dalla marina, troppo inutile anche solo per sprecare tempo ad ucciderlo. Ma adesso Rocinante aveva Law. Law e l'Ope Ope. Erano state eseguite condanne a morte per molto meno.

"Sono solo un uomo che cerca di cambiare le cose" fu la risposta, con lo sguardo che non era più su di lui ma sul Drago Celeste che stava arrivando. "Mi stavo chiedendo se valesse anche per te."

"...No" esalò Rocinante infine. C'era stato un momento in cui aveva fatto qualcosa di concreto, pur fallendo, ma adesso viveva semplicemente la vita tranquilla che suo padre aveva voluto per loro. "Non esattamente, almeno." L'unica cosa che aveva cambiato era stato il destino di Law. Ed era anche l'unica cosa di cui andava orgoglioso.

"Ognuno fa le sue scelte" fu il commento dell'uomo, che non conteneva alcuna traccia di giudizio o malizia. Era solo un dato di fatto. Rocinante lo vide scomparire tra la folla festante, il suo mantello nero che si agitava attorno a lui come se fosse vivo, ma non lo seguì.

L'agitazione non gli era ancora passata: anche se quell'uomo non pareva intenzionato a seguirlo, e non era a Goa per lui, l'aver incontrato qualcuno che conosceva davvero il suo passato l'aveva sconvolto. Si voltò per andarsene, per lasciarsi alle spalle quella folla e quella festa.

Venire era stato un errore. Non era più un Drago Celeste, non aveva più nulla a che fare con loro. L'interesse che Law aveva suscitato in lui poteva riferirsi inizialmente alla "D" del suo cognome, ma ora c'era molto altro. Aveva una famiglia, strana, composta da persone diverse che venivano da posti diversi, ma vera. Non aveva nulla a che fare con quello a cui stava assistendo.

 


Rocinante vedeva solo rosso. C'era rosso sulle sue mani, rosso sui suoi vestiti, rosso nella pozza in cui era inginocchiato, rosso che usciva dal collo mozzato di suo padre. Doflamingo l'aveva ucciso e poi decapitato, e si era portato via la testa come premio.



Dopo averlo protetto per tanto tempo, adesso Doflamingo se n'era andato, lasciandolo a morire di fame o di una morte ancora più violenta, con letteralmente la sua vita a pezzi. Rocinante sentiva ancora il dolore delle frecce conficcate nella pelle, il duro e freddo del muro a cui era stato appeso, le grida degli abitanti.



Ma nonostante il terrore, ciò che lo feriva maggiormente era suo fratello. Il forte, coraggioso fratello che l'aveva sempre protetto, adesso lo aveva distrutto. Era diventato uno degli uomini da cui avevano voluto allontanarsi.


 

Per questo l'esplosione lo corse di sorpresa e, benché fosse abbastanza distante da dove si trovava, la sentì come si fosse diretta alla sua schiena e quasi incespicò sui suoi piedi. Di scatto allungò la testa in avanti, vedendo