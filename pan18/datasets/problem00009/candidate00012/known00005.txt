.”Achille fa seguire un occhiolino a quella frase scherzosa. E Patroclo inizia a sentirsi braccato dal sentimento che lo abita e a cui non sa se dare voce. Così finiscono vestiti da antichi greci ad una stupida festa in cui tutti sono ubriachi. Achille saluta chiunque, esibendosi nei suoi sorrisi che sono tinti di umiltà, ma che risultano comunque ipnotici. Patroclo, invece, viene spinto sempre più ai margini, fino ad aderire con le spalle alla parete, silenzioso osservatore della magia che è Achille. Per gli occhi di tutti e per i suoi, che lo scrutano in ogni dettaglio, assorbendo da lontano quello spettacolo sempre sorprendente. Quando si rende conto di quanto risulti ridicolo comportarsi così, finisce per abbandonare la sala assordante di musica in cui si ritrova e salire le scale. Deve richiudere un paio di porte – le stanze occupate da persone impegnate ad amoreggiare – prima di trovare uno stanzino abbastanza silenzioso in cui riparare in attesa che quella tortura finisca. È lì che Achille lo trova, seduto sul bordo di un lettino, fra pupazzi e macchinine, in una camera che – evidentemente – appartiene ad un bambino. Sembra stranamente fuori luogo, con il suo sguardo triste e incredibilmente maturo. “Che succede?” domanda, sedendosi al suo fianco. “Come fai?”“A fare cosa?”“A piacere a tutti, a… piacere, e basta.”Achille sorride a quelle parole. Un sorriso quasi triste, che incurva gli angoli della sua bocca in modo impercettibile. Poi si stringe la mani in una morsa nervosa che Patroclo non ha mai visto. Achille non è mai a disagio. Mai. Così è l’istinto a far muovere la mano di Patroclo, che si poggia su quelle dell’amico in un gesto rassicurante. “E a te che succede?”“Stavo pensando che non mi interessa piacere agli altri,” dice Achille, prima di inspirare con decisione, “solo a te” conclude poi. E quella frase riecheggia nell’animo di Patroclo fino ad arrivare al cuore. Achille alza lo sguardo e si specchia negli occhi dell’altro, trovandovi stupore e sollievo. Così sorride, consapevole che ci sia qualcosa, dietro quelle iridi, di molto simile a ciò che lui prova. Lo ama. Ed è amato a sua volta. Ora lo sa e di quella certezza è riempito fino all’orlo.“Non ti serve una stupida festa di Halloween per piacermi.”

Due ragazzi che mangiano fichi... e che sono molto più di questo. Grazie ad Alex per il prompt!

Achille addentò la polpa rossastra del fico, tingendosi la bocca. Patroclo osservò rapito quello spettacolo, mentre il sole gli scaldava la pelle e il rumore dell’acqua teneva compagnia ad entrambi. Quando Achille si leccò le labbra, Patroclo si rese conto di essere geloso perfino di quel frutto tanto innocuo. Della passione che l’altro provava per il suo sapore dolciastro, del trattamento brutale e devoto che la sua bocca gli riservava, di quell’operare di denti, famelico e delicato al tempo stesso. Eppure era felice di una strana felicità. La sua gamba era a contatto con quella di Achille e poteva sentirne il liscio calore, avvertirne la presenza rilassata, ma nulla più di questo. Così la sua era una felicità malinconica, tinta di possibilità impossibili. Amava Achille, trionfava dei suoi trionfi e gioiva delle sue gioie, ma desiderava molto di più. Desiderava essergli vicino in modi tanto profondi da essergli dentro, nell’anima, nel corpo, nella vita. Lo osservò addentare un altro fico e sentì sbocciare in viso un sorriso triste. Sotto la lingua un sapore amaro che neanche la dolcezza dei fichi avrebbe potuto scacciare.

“La morte può essere una grande avventura, mia amato.”

Grazie ad Alex per il prompt!!!

Bastò un nome. Una manciata di lettere. L'arbitraria decisione che qualche linea corrispondesse ad un suono. Patroclo. E le anime dei due giovani riuscirono ad incontrarsi di nuovo, a unirsi come le loro ceneri nell'urna, per essere un tutto unico in equilibrio perfetto. Fu un esplosione, un attimo diluito all'infinito, in grado di risuonare per il creato con il suo quieto silenzio.  L'oltretomba è diversa dalle leggende, non ha contorni, non ha confini, è ovunque e in nessun posto. Non esistono parole, lì, o pensieri che abbiano la consistenza della mente umana. C'è solo un senso di pace che non è riducibile a nulla che si possa sperimentare in vita.  I due, un solo tutto luminoso ed evanescente, non pronunciarono parole udibili o comprensibili, non ci furono abbracci o saluti, né baci come quelli che erano abituati a scambiarsi nelle nottate intime di carezze e sussurri.  Eppure, se esistesse una traduzione per l'invisibile lingua della morte, ciò che Achille disse a Patroclo sarebbe suonato così: la morte può essere una grande avventura, mio amato.

Sono amici da cosi tanto tempo che Patroclo non è sicuro che sia giusto rompere quell'amicizia in favore di quel mostro che gli ruggisce in petto appena vede l'altro. Poi Achille s'imbuca ad una festa solo perché ha saputo dalla sua ragazza che c'è Patroclo...

Grazie ad Alex per i due bellissimi prompt!

Achille è seduto sul letto a rigirarsi fra le mani una palla da