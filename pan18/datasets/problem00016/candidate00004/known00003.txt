przestraszyć swojego Cienia, by nie odszedł.   - Edmund - szepcze twój Cień, a przestrzeń między wami staje się coraz mniejsza.   - Proszę - odszeptujesz trzeci i ostatni raz. Twoje palce zaciskają się na jego.   Twój następny oddech zostaje przerwany przez jego usta.   Nagle świat staje się jasny. Nie ma fajerwerków ani dzwonków ani niczego, czym przejmują się twoje siostry, jest tylko światło. Jest tak jakby z twojej duszy zdjęto ciężar, jakby skaza Białej Czarownicy, którą nosisz, stała się tylko przelotnym wspomnieniem, a ty nagle jesteś znów  cały  , ludzki.   Kiedy się odsuwa, ty próbujesz go złapać, pochylasz się ku niemu, ale nie otwierasz oczu.   Ostrożnie zsuwa twoją maskę na twoją twarz, a ty przebiegasz językiem po swojej dolnej wardze, jak gdyby goniąc za jego smakiem. Twój Cień smakuje cynamonem i solą, i radością.   - Przykro mi, Edmundzie - szepcze przy twojej szczęce, czujesz na niej jego dotyk. - Musisz to wiedzieć.  

Kiedy wreszcie pozwalasz sobie na otwarcie oczu, obok ciebie nikogo nie ma, a tłum na dole podziwia Zuzannę i Kaspiana, tańczących bez masek, przemierzających lekko salę.     Potem widzisz Kaspiana zaledwie parę razy. Zazwyczaj jest zajęty planami zaślubin, a gdy tak obserwujesz go z oddali wydaje ci się, że coś targa jego duszą. Jego uśmiech wydaje się wymuszony, jego relacje z Zuzanną mniej beztroskie niż wcześniej.   Kiedy z nim rozmawiasz przyznaje, iż martwi się, że on i Zuzanna mogą się tak naprawdę nie kochać, a ty możesz tylko położyć rękę na jego ramieniu i się uśmiechnąć.   - Kto potrzebuje miłości, skoro może mieć takich przyjaciół jak mnie? - żartujesz, a jego uśmiech, kiedy już go dostrzegasz, jest pełen bólu.      Gdy zaczyna się zima, a twoje urodziny się zbliżają, organizujesz kolejny bal maskowy.   Twoje rodzeństwo jest mocno skonsternowane, kiedy zapraszasz te same osoby, które zaprosiłeś na bal z okazji zaręczyn, ale gdy mówisz im, że zależy ci na wzmacnianiu sojuszy, odpuszczają.   Tańczysz chyba od dekad, w taki i owaki sposób, za każdym razem z inną kobietą, a potem zostajesz porwany w wir czarnej tkaniny i bez ostrzeżenia poprowadzony w odosobniony kąt pomieszczenia.   - Edmund - szepce twój Cień.   Przez chwilę wpatrujesz się w niego, po czym na twoich ustach pojawia się uśmiech.   - Nie poznałem cię - mówisz mu. - Nie spodziewałem się, że będziesz wyglądać tak… pięknie.   Twój Cień śmieje się, obracając się raz, aby pokazać ci swoją wspaniałą suknię a kiedy znów stoicie twarzą w twarz, on łapie cię za dłoń.   Z boku to musi wyglądać, jakbyś po prostu spędzał czas z kobietą. Jesteś wdzięczny za spokój, na jaki możesz sobie pozwolić. Takie rzeczy nie są tutaj tak niebezpieczne jak tam, w Anglii, ale nie są też tak powszechne, jakbyś sobie tego życzył.   - Dla ciebie wszystko, mój królu - mówi Cień.   - Tęskniłem za tobą - odpowiadasz mu po jakimś czasie. - Dziwnie jest tęsknić za kimś, kogo nawet się nie zna.   Nieznajomy podchodzi bliżej, kładąc dłoń na twoim karku. - Znasz mnie, Edmundzie - oświadcza. - Tak jak ja znam ciebie. Jestem twoim Cieniem. Znamy sie lepiej niż ktokolwiek na tym świecie mógłby sobie to wymarzyć.   - Dlaczego nie mogę cię ujrzeć? - pytasz.   - To nie jest bezpieczne - odrzeka.   - Moglibyśmy gdzieś pójść - błagasz go. - Tylko my dwaj.   - Akurat ty powinieneś wiedzieć, że nie ma takiego miejsca w tym królestwie, gdzie możemy być naprawdę sami.   Nieoczekiwanie czujesz na swoich policzkach łzy. Wiesz, że twój Cień mówi prawdę, ale to wciąż  boli  , cholernie, w sposób, jaki nic nie bolało, odkąd zostałeś dzieckiem wezwanym przez śmierć.   - Spotkajmy się gdzieś - mówisz mu. - Proszę. Załóż maskę, skoro musisz. Ale proszę - nie mogę znieść myśli widywania cię tylko w ciemnych zakątkach.   Unosi dłoń w rękawiczce, by wytrzeć twój policzek, a ty nie możesz powstrzymać się od przylgnięcia do tego dotyku.   - Nigdy nie czułem czegoś takiego w stosunku do nikogo - wyznajesz.   - Ani ja - mówi. - Ale ja wciąż jestem…   - Obiecany komuś innemu - kończysz. - Wiem.   Stoicie tak przez chwilę, tak blisko siebie, iż możecie oddychać wspólnym powietrzem, a wtem Łucja i Zuzanna zaczynają nawoływać do tańca.   - Twoje siostry mają niezdrową obsesję na punkcie tańczenia - szepcze twój Cień, a ty śmiejesz się przez łzy.   - Zatańcz ze mną - mówisz. - Proszę?   - Oczywiście - odpowiada. - Musiałeś tylko zapytać.     Ujmujesz jego dłoń i prowadzisz go na otwartą przestrzeń w centrum sali, natychmiast słyszycie szepty i plotki, które od razu tworzą osoby o ciętym języku.   Kiedy tańczycie, czujecie się jak jedyni ludzie w pomieszczeniu. Chcesz go pocałować, nawet teraz, tutaj, ale wiesz, że nie możesz.   Gdy wasz taniec dobiega końca, twój Cień musi iść.   - Spotkajmy się w północnym punkcie rzeki - mówi ci w pośpiechu, łapiąc twoje ręce w swoje. - W południe za tydzień.   Kiedy potem zauważasz wirujących przez salę Kaspiana i Zuzannę, już nie boli cię to tak jak wcześniej.      O romansie Zuzanny dowiadujesz się tego samego dnia, którego masz spotkać się ze swoim Cieniem.

 Patrzysz, jak prowadzi przez ogrodowy labirynt nieznanego ci dostojnika, tak jak wiele razy robiła to z Kaspianem, a kiedy widzisz jak się całują, każda