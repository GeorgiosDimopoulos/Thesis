giocare con me, Shir?» la voce di Jim la fece trasalire. 



 Stava avanzando nell’oscurità e solo quando si fermò di fronte a lei, Shireen poté vedere il suo viso. A stento trattenne un grido di orrore. Il suo volto era deturpato e coperto di sangue. Il lato sinistro era totalmente scarnificato, si potevano vedere i muscoli sottopelle, e anche il petto era coperto di sangue fresco e rappreso.



 «No…» mormorò lei «No, stammi lontano…»



 «Oh, tesoro, ma perché? Non mi vuoi più?» chiese ridendo.



 Lei indietreggiò scuotendo il capo. «No, vattene! Vattene!»



 Jim l’afferrò prima che potesse allontanarsi e premette le sue labbra su quelle di lei. 



 Shireen sentì il sangue macchiarle il volto e colarle lungo il collo e sotto la maglietta. Poggiò le mani sul suo petto e lo spinse via. Poi quando le sollevò vide che anche quelle erano macchiate di sangue.



 Moriarty l’afferrò nuovamente e tentò di baciarla ancora una volta.



 «No!» gridò lei «Smettila!»



 


 Shireen gridò. Un grido di terrore così potente, che sembrò lacerare l’aria.

 E questa volta fu Mycroft a sedersi sul materasso di scatto, riscosso da quelle grida, per tentare di svegliarla.

 «Shir» disse tenendola ferma per le braccia, mentre si dimenava sotto le coperte. «Shir, svegliati.» ripeté aumentando la pressione sulle braccia della ragazza e mettendosi a cavalcioni su di lei per tenerla ferma in modo che non si facesse del male. «Shireen!»

 Lei continuò a dimenarsi e ad ansimare, tentando di liberarsi dalla presa di ferro di Mycroft. L’uomo non aveva mai dovuto occuparsi di lei dopo un incubo – erano sempre stati Sherlock o i suoi genitori a farlo e nell’ultimo periodo John o Lestrade – non sapeva nemmeno che cosa fare. Sua sorella non si svegliava nonostante l’avesse chiamata più volte. E anche se si fosse svegliata, cosa avrebbe fatto dopo?  

 «Sorellina!» sbottò nuovamente, alzando la voce.

 A quel punto lei aprì gli occhi e gridò nuovamente.

 «Sono io, Shir.» tentò di tranquillizzarla, accarezzandole le guance una volta che si fu messa seduta per allontanarsi da lui, non avendolo riconosciuto. «Sono Mycroft.»

 «Mycroft…» ripeté lei. «Mycroft…»

 «Sì.» confermò il maggiore.

 «Oh, mio Dio…» singhiozzò quando le lacrime le rigarono le guance. «Scusa… scusami non volevo… per una notte in cui avresti potuto… scusa…» si sporse verso di lui e gli circondò il collo con le braccia. «Mi dispiace…»

 «Va tutto bene.» la rassicurò stringendola a sé. «Va tutto bene.»

 Quindi era questo che da due settimane Shireen provava quando lui la svegliava nel bel mezzo della notte gridando dal terrore. Pena, paura, dolore. Si sentì un mostro per aver permesso a sua sorella di sottoporsi a una tortura del genere. Avrebbe dovuto assumere qualcuno come gli aveva consigliato il medico. Qualcuno che potesse sopportarlo senza sentirsi coinvolto.

 «Scusa.» mormorò contro la sua spalla, stringendo la sua maglietta tra le dita. Doveva aggrapparsi all’unica cosa reale in quella stanza. All’unica cosa che gli ricordasse che Moriarty non era lì. «Scusa…»

 «È tutto ok.» la rassicurò accarezzandole i capelli. Poi le fece passare un braccio sotto le ginocchia e la tirò a sé facendola sedere sulle sue gambe. L’abbracciò più forte stringendola contro il suo petto. Non si era mai accorto di quanto sua sorella fosse gracile e piccola in confronto a lui. Lei era forte e determinata, certo – aveva sconfitto la leucemia credendo che Sherlock fosse morto, che lui l’avesse tradita e abbandonata e dopo il tentativo di suicidio di John, occupandosi di tutti loro, senza pretendere nulla in cambio e senza chiedere aiuto per se stessa – ma era comunque la sua sorellina, avrebbe dovuto intuire che nonostante tutto avrebbe avuto bisogno di lui. Si stava pentendo terribilmente di essersene andato, di aver lasciato i suoi genitori e i suoi fratelli per andare a Londra per il suo stupido lavoro. In quanto fratello maggiore avrebbe dovuto prendersi cura di Shireen, rimanere al suo fianco, abbracciarla quando veniva svegliata dagli incubi, aiutarla a rialzarsi quando cadeva… e invece ci aveva sempre pensato Sherlock che era stato sempre il più affettuoso nei suoi confronti.

 «Mi dispiace…» ripeté lei interrompendo il corso dei suoi pensieri. Era quasi diventata una cantilena. «Scusami…»

 «È tutto ok, Shir. Dico sul serio.» le assicurò sfiorandole la fronte con le labbra. Sentì le mani della ragazza stringersi attorno alla sua camicia. «Ti va di tornare a dormire?»

 Lei annuì nell’incavo del suo collo.

 Mycroft la sollevò nuovamente facendola sedere sul suo lato del letto e si riposizionò sul proprio. Le scostò una ciocca di capelli dalla fronte e si sdraiò su un fianco, poggiando la testa su un braccio per osservarla.

 «Mycroft?» lo chiamò lei, ancora con le lacrime agli occhi. «Puoi stringermi?» chiese quasi timidamente. Un conto era abbracciarlo di slancio senza dargli la possibilità di opporsi, un altro era chiederglielo e rischiare un rifiuto.

 Lui sollevò lo sguardo sul viso di sua sorella. «Certo.» acconsentì e allungò un braccio per permetterle