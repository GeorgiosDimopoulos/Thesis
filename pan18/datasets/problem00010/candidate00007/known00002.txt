che.Amici, quindi? - È complicato - risponde. *** - È un’amica – le spiega Hayley la sera stessa per cercare di placare l’agitazione che può quasi vedere muoversi sotto la pelle ancora troppo pallida della maggiore dei Mikaelson.Freya inarca un sopracciglio: c’è qualcosa nel modo in cui la donna lo dice, in cui le labbra le si piegano in una smorfia come se ancora facesse fatica a pronunciare quelle parole, come se volesse sputare quelle lettere. Su quelle lettere. C’è qualcosa nel modo in cui si scambiano il posto al suo capezzale, in cui si alternano senza neanche sfiorarsi, in cui si scambiano solo poche scarne parole.- Non una mia amica – Hayley aggiunge subito, di fronte all’espressione di Freya. - È un’amica di Klaus. –Una risata amara e gracchiante - la gola ancora le brucia per le settimane, mesi, anni chiusa in una bara – le sfugge dalle labbra.- Klaus non ha amici – afferma.Hayley si volta leggermente verso la porta socchiusa, da cui filtra la voce leggera di Caroline, accompagnata dalla risata tintinnante di Hope. Quando era partita da New Orleans con un furgone carico di Originali, Hayley non aveva immaginato che sarebbe finita con il giocare alla famiglia felice con Miss Mystic Falls e non sa ancora se la cosa le piaccia, non sa ancora se la sua sorte avrebbe potuto essere peggiore, ma aveva bisogno di aiuto e Caroline era amica di Klaus.- Un tempo ne aveva una – risponde.Freya scuote la testa.- Hayley, se non ti fidi di lei al punto da affidarle la tua stessa vita, non possiamo… -Fidarci, commettere errori, non di nuovo non dice e pensa a Lucien, pensa a Marcel, pensa a tutta la schiera di amici, familiari, amori che li ha traditi e li ha costretti a fuggire in un anonimo furgone bianco.- Non le affiderei la mia vita – continua, prima che Freya possa parlare. - Le affiderei quella di Klaus. È complicato – aggiunge di fronte allo sguardo inquisitorio di Freya. *** Elijah è il secondo, seguito poco dopo da Kol perché Kol era più grave e Freya vuole essere sicura che la cura funzioni, che non ci sia nessun rischio di perdere anche Kol – come Finn – di nuovo. Vuole essere sicura che il sangue di nessun’altro dei suoi fratelli le macchi le dita sottili come pallide radici strappate dal terreno. È la maggiore e mai come ora che sono così deboli e smarriti ha sentito forte l’istinto di proteggerli, di avvolgerli tra le sue braccia e nasconderli tutti, schermarli da qualsiasi avversità, da qualsiasi nemico. *** - Miss Forbes – afferma Elijah, quando la vede, e Caroline ammira la rapidità con cui maschera il barlume di sorpresa che gli riempie lo sguardo.Caroline è in piedi sull’uscio della stanza in cui hanno svegliato suo fratello. Per la prima volta da quando l’ha conosciuta, Freya la vede indugiare, incerta: la ragazza giocherella nervosamente con l’orlo del cardigan rosa che indossa e non osa posare un piede oltre la soglia.Elena ha sempre sostenuto che Elijah sia il più onorevole dei Mikaelson, quello di cui ci si poteva fidare, ma Elena non ha mai avuto buon gusto in fatto di uomini – qualcuno ha detto: Damon? – e, tra tutti gli Originali, Elijah è sempre stato quello che Caroline ha fatto più fatica a inquadrare:è quello maggiormente disposto a scendere a compromessi e sancire trattati con i suoi nemici, ma con la stessa facilità è in grado di sputare su ogni parola data pur di proteggere la sua famiglia e Caroline non sa quanto Elijah sappia di lei – e Klaus - , non sa come potrebbe reagire alla sua vista.Sente la presenza di Hayley alle sue spalle, pronta ad intervenire, e il respiro leggero di Hope che proviene dalla stanza accanto.C’è qualcosa in quella bambina che le ricorda le sue e che non smette mai di darle pace.- Elijah – saluta, infine.L’uomo risponde con un leggero ed elegante cenno del capo.- È una sorpresa trovarti con noi – afferma e Caroline sente i muscoli tendersi, prepararsi a…Una risata nervosa le scivola fuori dalle labbra.- Credimi, lo è anche per me – dice e si morde le labbra di fronte al sorriso consapevole, comprensivo che piega le labbra screpolate dell’uomo. *** Kol ha la fronte imperlata di sudore e il petto pieno di ovatta per il veleno che ancora non gli è scomparso dalle arterie, quando la sbatte contro la parete. Le preme un braccio contro il collo, mozzandole il fiato.- Non pensare che io abbia dimenticato come tu e i tuoi amichetti mi abbiate ucciso – ringhia, sordo ai richiami di Elijah e Hayley.- Fottiti, Kol – riesce a sputare Caroline, con quel poco fiato che le rimane in gola.Prima ancora che le parole le abbiano lasciato le labbra sa di aver commesso un errore a rivolgersi a quel modo perché l’uomo che ha davanti è Kol, non Klaus e Kol la ucciderà e se l’è cercata e pensa a Klaus, pensa alla sicurezza che le scorreva nelle vene ogni volta che si trovava in sua presenza.Il ragazzo scoppia a ridere e così come l’aveva scaraventata contro