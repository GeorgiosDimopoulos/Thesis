forma di cuore che ritraeva loro due, da bambini: Sayu abbracciata a suo fratello, Soichiro l'aveva scattata così tanto tempo prima che sembrava non essere mai esistito davvero.

 

15. SofferenzaAfferrò il portafoto e, con il respiro soffocato dalle lacrime, lo strinse al petto. Erano passati tre anni dal giorno in cui Light era morto, ma il dolore era sempre lo stesso.

 

16. PavimentoSayu-chan picchiò i pugni sul pavimento, e urlò. Quel pavimento era fatto della stessa sostanza degli incubi: esattamente come l'ultimo sguardo che Light le aveva rivolto.

 

17. UmanitàL'ultima cosa che Light aveva fatto da essere umano, era stato dire “buonanotte, Sayu-chan, dormi bene” baciando la sua fronte con delicatezza.

 

18. MorteLight era morto due volte; la prima volta era accaduto quando Sayu era stata rapita e Kira aveva ragionato crudelmente su come potesse far fruttare la situazione a proprio vantaggio.

 

19. RapimentoSayu non stava piangendo, anche se era legata mani, piedi e imbavagliata. Le corde le segavano i polsi ma lei non piangeva; sussurrava il nome di suo fratello, e lo pregava di salvarla.

 

20. PranzoLight aprì il proprio porta-pranzo, accennando un sorriso quando vide gli onigiri preparati da Sayu: aveva applicato sulla polpetta di riso dei piccoli pezzi di alga, in modo da creare dei sorrisi e delle facce buffe.

 

21. FeritaDa quando Light era morto nel cuore di Sayu si era aperta una ferita enorme: non si sarebbe mai richiusa.

 

22. SchiaffoSayu aveva urlato che lo odiava e lui l'aveva colpita con uno schiaffo. Durò un istante ma Sayu, finalmente, guardando nei suoi occhi ritrovò Light, suo fratello.

 

23. CompitiLight era solito aiutare sua sorella minore con i compiti di matematica – una materia in cui lei aveva moltissime difficoltà – e lei, spesso, aiutava lui a sorridere con la propria dose di buonumore.

 

24. ParolaLa prima parola che Sayu-chan, balbettando, aveva detto, era stato il nome di suo fratello. L'aveva biascicato con un sorriso larghissimo sul viso, allungando le braccia smilze verso di lui.

 

25. Concentrazione«Ti ho detto che devi impegnarti, Sayu, altrimenti continuerai a sbagliare» la riprese in tono severo. Sayu sbuffò sonoramente, guadagnandosi di diritto un'occhiata raggelante.

 

26. Cattivo«Va' a dormire, è tardi per te» le ordinò, spegnendo la televisione. Sayu-chan batté i piedi sul pavimento, strillando: «Cattivo, cattivo, cattivo!»

 

27. DolcezzaSayu-chan avvicinò il viso a quello di Light, e sfregò il proprio naso contro il suo: «Onii-san, è vero che farai i compiti di matematica al posto mio?»

 

28. Temporale«Posso dormire con te? M-mi fanno paura i t-temporali, lo s-sai» gli disse, dondolandosi sulle punte dei piedi. Senza parlare, Light le fece spazio e, quando lei si rannicchiò tra le sue braccia, si accorse di quanto fosse piccola e fragile.

 

29. BacioIl primo bacio di vero amore che Light aveva ricevuto era stato da parte di Sayu. Ma nemmeno un bacio che sapeva d'innocenza poteva lavare la coscienza di Kira.

 

30. Agnello«Ho letto una delle favole di quel libro» disse Sayu, «era orribile: gli agnelli che non si prendevano per mano venivano divorati dai lupi.»Sayu parlò di nuovo: «Light-kun, non smettere mai di tenermi per mano»

 

31. GridoLight si svegliò di soprassalto e si precipitò in camera di sua sorella: un pianto disperato sembrava soffocarla. Ma, quando Light la prese tra le braccia, la bambina di tranquillizzò.

 

32. TremoreGli occhi freddi di Kira la scrutarono: «Dimmi, Sayu-chan, perché tremi?»«Ho paura di te».

 

33. Abbraccio«Buonanotte, onii-san, dormi bene!» esclamò Sayu-chan abbracciandolo con forza, quasi fino a soffocarlo d'affetto. Quello che fu l'ultimo abbraccio che Light avrebbe ricevuto da lui. Qualche minuto dopo avrebbe scritto il primo nome sul quaderno, condannando se stesso.

 

34. Segreto«Light-kun, devo rivelarti un segreto» aveva esordito Sayu con un sorriso furbo, mentre faceva dondolare su e giù le gambe, «ti voglio tanto bene, onii-san, non ti lascerò mai» gli aveva detto, allargando le braccia per fargli vedere quanto fosse veramente grande l'affetto.

 

35. NomiKira era davvero pronto a tutto, anche a scrivere “Sayu Yagami” sul quaderno, immaginando l'espressione solare sul volto di sua sorella e il suo sorriso gentile.

 

36. DioLight Yagami rise; voleva essere il Dio del Nuovo Mondo, senza sapere che per qualcuno – Sayu – lui era sempre stato la cosa più importante.

 

37. Favola«Raccontami una favola!» fece Sayu-chan, succhiandosi il pollice, «ma una bella bella, però!» si raccomandò severamente la bambina. Ma Light non fece in tempo ad arrivare a metà del racconto che lei si era addormentata sul suo petto, respirando piano su di lui.

 

38. Fiori«Sono davvero una stupida: non ti ho nemmeno mai chiesto quali fossero i tuoi fiori preferiti, per tutto questo tempo».Sayu-chan