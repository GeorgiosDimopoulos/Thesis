dźwięki silnika samolotowego, poruszał dłonią ponad głową dziecka, aby w końcu „wylądować" cheerio w otwartej buzi. Malec zamruczał z zadowoleniem, mlaskając.

— Am! — To było wyraźne żądanie o więcej.

— Dobre, prawda? — Will z uśmiechem wsunął kolejne kółeczko do ust Hanniego. — Jeden dla taty. — Sam wziął jedno i zaczął głośno gryźć, rozbawiając synka swoimi minami. — Jeden dla Hanniego.

Tym razem płatek śniadaniowy przekształcił się w furkoczący pociąg, który po kilku zakrętach znalazł wreszcie swoją drogę do roześmianej buzi malca. Will po chwili położył słodkie, zbożowe kółeczko w otwartej rączce dziecka, a ta się natychmiast na nim zacisnęła. Delikatnie pokierował ją do góry i obserwował, jak paluszki się otwierają w zupełnie nieodpowiednim momencie i cheerio nie trafiło tam, gdzie powinno.

— Ojej! — wyrwało się zaskoczonemu chłopcu, co sprawiło, że Will cicho parsknął.

— Dokładnie, skarbie, ojej. — Podał synowi nowe kółeczko i zaproponował: — Jeszcze raz?

Ponownie położył cheerio na wyciągniętej, malutkiej dłoni. Płatek trafił do buzi dziecka, a wraz z nim częściowo i piąsteczka. Will bił mu brawo i gratulował, co wywoływało radosne piski. Następne kółeczko Hanni sam próbował złapać paluszkami, ale niestety nie umiał. Niezrażony schwytał nieporęczny przysmak wnętrzem dłoni, które było lepkie od masy cukrowej.

Parę prób później zaczynał wprawiać się w trudnej i skomplikowanej sztuce jedzenia zbożowych płatków na sucho.

— Mój mądry synek! — pochwalił go z dumą Will, ponownie zamieniając cheerio w latającą maszynę i lądując nią w otwartej buzi. — Smakują ci, prawda? Tata też je lubi.

Hanni nie zachęcany przez ojca podniósł cheerio i wyciągnął rączkę z przysmakiem w jego stronę.

— Da-da!

— Dla mnie? — Will pozwolił, aby dziecięce, nieporadne paluszki go nakarmiły słodkim, zbożowym kółeczkiem.

— Papa! — Malec machał rączką skrywającą w swym wnętrzu słodkie cheerio.

— Och nie — zaśmiał się lekko Will. — Papie nie damy cheeriosków.

Pochylił się nieco i pochwycił kółeczko wargami, głośno je chrupiąc przy radosnych piskach i śmiechu dziecka.

— Papie nie damy cheeriosków? I gdzie tu sprawiedliwość na tym świecie?

Will o mało nie podskoczył na krześle, ale zdecydowanie miał wrażenie, jakby serce podskoczyło mu do gardła. Przełknął niczym złapany na gorącym uczynku uczniak i, wstając, obrócił się. Liczył się, że w najlepszym razie zobaczy grymas niezadowolenia na twarzy Hannibala, albo co gorsza obrzydzenia. Nie miał pojęcia, co zrobi w przypadku gniewu.

Niewzruszony Hannibal opierał się o framugę jadalni. Wzrok Willa niespokojnie przesunął się po twarzy partnera i zatrzymał na ustach, nie były skrzywione w żaden sposób, co uspokoiło nieco Grahama. Jednak z drugiej strony, w przypadku doktora Lectera akurat to nie było żadnym wyznacznikiem negatywnych emocji.

— Jesteś wcześniej — mruknął Will słabo, kątem oka pilnując wiercącego się Hanniego.

— Zostało mi jedynie uzupełnienie papierów. Pomyślałem, że zrobię to po kolacji, bo strasznie się stęskniłem za moimi mężczyznami. — Hannibal podszedł bliżej i wziął na ręce syna ze słowami: — Witaj, mój skarbie. Bardzo mi ciebie brakowało.

Głos istotnie przepełniała tęsknota, ale i pogodna, zadowolona nuta.

Hanni otworzył małą dłoń, ujawniając w jej wnętrzu małe zbożowe kółeczko i z dumą wyciągnął ją w stronę ojca.

— To dla mnie? — Hannibal delikatnie podrzucił malca w swoich ramionach. — A skąd ty to masz?

— To ja… eee… Zapomniałem dzisiaj lunchu i… — wtrącił cicho Will i tym razem zobaczył błysk niezadowolenia i leciutkie skrzywienie warg.

— Większość zawartości tego małego pudełka jest na blacie krzesełka Hanniego, zatem wnioskuję, że ty nic nie jadłeś. Zgadza się?

Ponownie wzrok empaty przebiegł po twarzy partnera i znowu poczuł się jak zrugany smarkacz. Nie powinien się tak czuć przy partnerze, kochanku, który trzymał jego dziecko. Ich własnego syna. Zdawał sobie z tego sprawę, a jednak serce waliło mu w piersi, odkąd usłyszał Hannibala. Musiał wymyślić jakąś odpowiedź, w najgorszym wypadku skłamie, że zjadł jakąś kanapkę, a płatki to przekąska. Wcale nie poczuł się lepiej.

Na szczęście uwagę doktora Lectera skupił Hanni, który za wszelką cenę chciał nakarmić ojca słodkim przysmakiem.

— Papa! — powtórzył malec, starając się brzmieć stanowczo i ku zdumieniu Willa, Hannibal posłusznie otworzył usta.

— Dziękuję, moje kochanie — Hannibal wtulił twarz do szyi malca i słychać było głośne mlaskanie, cmokanie niczym odgłosy wydawane przez ogra z bajeczki, którą czytali mu obaj przed snem.

Will był absolutnie zaskoczony tym, co przed chwilą zobaczył. Hannibal Lecter zjadł cheerio. Uśmiechnął się, widząc szczęśliwy uśmiech na twarzy partnera i słysząc radosny, piskliwy śmiech syna.

Po chwili Hanni siedział ponownie na wysokim krzesełku i w zasięgu rąk miał kilka nowych zbożowych kółeczek. Hannibal usiadł i przyciągnął Willa do siebie.

— Wystraszyłem cię.

— Nie — zaprzeczył empata, choć wiedział, że to wcale nie było pytanie, a zdanie twierdzące.

— Kłamczuch. — Hannibal posadził go sobie na kolanach. — Sądziłeś, że się rozgniewam?

— A nie jesteś zły? — spytał Will, sięgając, żeby pomóc synowi z cheerio, które przylepiło mu się do brody.

— Jestem.

Will odchylił się nieco i po raz pierwszy nawiązał kontakt wzrokowy.

— I kto tu jest kłamczuszkiem, doktorze?

Hannibal roześmiał się cicho i odparł:

— Na pewno nie byłem zachwycony. — Przytulił Willa i obrócił go