dopo quelle parole è pesante e tesa. Bill alza spesso lo sguardo e incrocia quello di Teddy. I suo capelli sono passati dal tranquillo azzurro iniziale a un rosso acceso di imbarazzo, per poi scivolare verso un porpora intenso e sanguigno. Continua a portarsi il pollice fra le labbra, in un gesto che Bill non sa interpretare, a metà fra la timidezza e l'invito esplicito.A spezzare l'atmosfera arriva un ticchettio ostinato e continuo. “Cos'è?” domanda Teddy, guardando Victoire. “Dev'essere un gufo al piano di sopra, vado a dare un'occhiata.” risponde lei.Bill vorrebbe quasi afferrarla per il braccio e imporle di restare, ma si limita a serrare la mascella e a fissare Teddy. Quando restano soli, si decide a parlare. “Cosa fai qui?” sibila.“Dovevo vedermi con Victoire.” ammette candidamente Teddy, abbozzando un sorriso quasi divertito, “Perché? Qualche problema?”“Non mettere su questa recita con me, Ted, non funziona.”Il sorriso di Teddy si spegne subito e i suoi capelli sfumano in un arancione fiammeggiante.“Quale recita? Se qualcuno recita, a questo tavolo, direi che non sono io.”Bill fissa il piatto. È arrabbiato con se stesso per essere finito in quella situazione, si sente in colpa, triste, stanco, confuso. “Ero ubriaco e...”“E ti è piaciuto.”“No, sul serio, Ted. Ero ubriaco e non doveva succedere. Non con te, non con...te.”Teddy sta per rispondere, la bocca quasi aperta, ma Victoire torna con una lettera stretta in pugno e un sorriso dipinto in viso. “Sono i ragazzi. Nonna li ha portati a Parigi e...”“Meglio che vada.” la interrompe Teddy.I suoi capelli sono diventati blu scuro, ma lui non perde il sorriso spavaldo e l'atteggiamento indifferente. Victoire sembra notare tutti quei dettagli discordanti e il suo sguardo si fa improvvisamente interrogativo. Prima che possa dar voce alle sue domande, però, Teddy ha già superato la porta per sparire fuori, nel vento freddo della costa. “Cosa è successo?”“Nulla.” risponde Bill, concentrandosi sul brodo di pollo più di quanto non sia necessario.“Seriamente, cosa?” Victoire, ostinata e risoluta, ricorda tanto Fleur. È una donna, ormai, e Bill cerca di ricacciare indietro la nostalgia dei tempi in cui era piccola e il papà era il suo eroe. “Non deve per forza andarmi a genio, giusto? È un tuo amico, e mi sta bene.”“Che significa? Ti è sempre piaciuto Teddy.”Bill cerca di racimolare una scusa, una spiegazione che abbia senso. “Beh, ha smesso di piacermi.”“Ultimamente sei strano. Te ne stai sempre imbronciato, non credere che non me ne accorga. Secondo te perché mamma ha mandato via i ragazzi? E adesso questo. Qual è il problema con Teddy? Spero non sia quello che credo, perché in quel caso avresti un problema anche con me.”“Quello che credi?” domanda Bill.“Sai di cosa sto parlando.” risponde lei.“Cosa... no. Non c'entra nulla quello. Non è... no.”Lo sguardo di Victoire si tinge di delusione più il padre fatica a trovare le parole e sembra che questo le basti per decretare la sua colpevolezza. Così si ravvia i lunghi capelli biondi in un gesto dolorosamente familiare, e sparisce anche lei oltre la porta. Bill resta solo, uno strano dolore all'altezza del petto e la sensazione che tutto gli stia sfuggendo di mano. Sa che dormire sarà praticamente impossibile, una volta scesa la notte.


Dalla costa, Bill guarda verso il mare. È lì, eppure non c'è davvero, in un gioco di ombre la cui spiegazione non riesce a formulare. 

Ciò che davvero conta è il cielo. 

Il sole sta scendendo e ogni cosa riflette la calda luce arancione della sua morte. Sembra che l'intero mondo, dai sassi alle onde, sia pervaso da una rabbia cieca, che infiamma e brucia. 

Basta un attimo, però, e tutto diventa blu. 

Una devastante, inconsolabile, infinita tristezza trapuntata di stelle.


Bill si sveglia nel suo letto. Non è stato un vero e proprio incubo, ma qualcosa di inconscio che ha lasciato dietro di sé solo l'eco del senso di colpa che lo ha perseguitato dal pranzo. Fleur dorme, respirando piano nella profondità del suo sonno, e Bill sta attento a non svegliarla mentre si alza e si veste. Non sa cosa sta facendo, non fino in fondo, ma ha bisogno di parlare con Teddy. Così esce, stringendosi addosso il cappotto, per poi materializzarsi poco lontano dalla casa di Andromeda. Gli basta un semplice incantesimo per verificare la presenza del ragazzo e uno ancora più facile perché un testardo sassolino si metta a bussare contro il suo vetro. Passa solo qualche istante e Teddy scosta una tenda per sbirciare di sotto. Bill può vederlo aggrottare le sopracciglia con fare interrogativo, prima di scomparire nuovamente alla vista. Un minuto dopo – tempo in cui Bill si è chiesto se sarebbe davvero sceso, se avrebbe davvero voluto parlare con lui – Teddy compare in strada, in un caldo maglione che sembra avvolgerlo come un bozzolo, i capelli perlacei per la sorpresa.“Ehi.”