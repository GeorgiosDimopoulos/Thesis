Malfoy. 

— Żeby kogoś zdradzić, trzeba najpierw być z nim w związku — zniecierpliwił się Albus. 

— To propozycja? — Scorpius przysunął się bliżej niego z zawadiackim uśmiechem. Potter parsknął i przyjaciel już po chwili mu wtórował. 

Kilka minut później młody Malfoy wciąż był bez odpowiedzi, co go irytowało, jako że w jego mniemaniu, wiedział o Albusie nawet więcej, niż on sam. 

— Powiesz mi kiedyś, z kim się spotykasz? — zapytał, przecierając oczy. Robiło się późno - co było pierwszym sygnałem, że Albus idzie migdalić się z jakąś dziewczyną, a on leżał na łóżku, podczas gdy w pokoju panował półmrok. Jakby tego było mało, w nocy zamiast spać, podprowadzał z Alem składniki ze składziku profesora Snape’a, w czego konsekwencji, położyli się dopiero nad ranem spać. 

— Może. 

— Albus!

Chłopak odwrócił się do niego i wlepił w niego spojrzenie swoich zielonych oczu, które odziedziczył po ojcu. Scorpius podparł brodę ręką i uważnie przyjrzał się przyjacielowi.

— Wstydzisz się? — zapytał zdziwiony, nie oczekując czegoś podobnego. Potter tylko odwrócił wzrok, dając Scorpiusowi do zrozumienia, że ma rację. — Nieźle. To kto to? Przecież twój ojciec nie ma problemów z domami czy różnicą wieku… — Zamyślił się. — No chyba, że mówimy o profesorach, tu już mógłby być lekki problem, bo…

— Scorp, skończ już — powiedział, dopinając guzik spodni. 

— Hmm, pomyślmy. — Malfoy zdecydowanie nie zamierzał odpuścić. — Stroisz się i, na Merlina, Al, czy te spodnie są naprawdę tak obcisłe, czy to gra świateł? 

Potter nie odpowiedział, odwracając się do niego plecami. 

— Al, one są tak opięte. 

— Może. 

— Kto to jest? — Ślizgon zerwał się z łóżka i w dwóch krokach był już przy Potterze. — Tylko mi powiedz — warknął, przeszywając go wzrokiem.

— Louis — odparł z westchnięciem i odepchnął od siebie Scorpiusa. Ten stał jak sparaliżowany, szybko mrugając powiekami, jakby to miało zmienić jego słowa. 

— Louis cholerny Weasley? — upewnił się, opadając na łóżko. 

— Ten sam. 

— Ten, który stłukł prezent ode mnie?

— Scorp, mieliśmy wtedy po pięć lat. 

— Nieważne. 

— Denerwujesz się tylko dlatego, że nie jest rudy. 

— A kogo obchodzi, jaki jest?

— Ciebie, masz to po ojcu. 

— Co? — wykrzyknął oburzony. 

— Po dziadku również. 

— Jeszcze jedno słowo…

— Och i tak wiesz, że kibicuję naszym ojcom. 

— Już Teddy byłby lepszym wyjściem! — wykrzyknął Scorpius, nakrywając głowę kołdrą. 

*

Albus zaśmiał się, otwierając szerzej usta. Po chwili miał już w buzi smakowitą truskawkę w czekoladzie. 

— Mógłbym tak cały czas — westchnął, odchylając głowę do tyłu, aż napotkała miękką poduszkę. Te ciągłe randki z Louisem powoli zaczynały go męczyć, bo ile można było wychodzić na tak długo tylko po to, by przesiadywać w Pokoju Życzeń. Scorpius najwyraźniej jednak naprawdę nie był nim zainteresowany, skoro jeszcze ani razu go nie śledził; to było wręcz do niego niepodobne. 

Sprawdził godzinę i zrozpaczony stwierdził, że wciąż było naprawdę wcześnie. Zamknął oczy. 

* 

Po cichu zakradł się do swojego łóżka, modląc się, by nie obudzić innych współdomowników, a już w szczególności tego jednego konkretnego. Właśnie okrywał się kołdrą, gdy…

— Nie wróciłeś na noc. 

Podskoczył na łóżku. 

— Chcesz ich obudzić? — syknął, wskazując ręką na resztę śpiących chłopaków. Scorpius w odpowiedzi jedynie uniósł brew, po czym zmarszczył czoło, jakby się nad czymś zastanawiał. 

— Skoro ja mogłem nie spać, czekając na ciebie całą noc, to im by się nic nie stało, gdyby wstali trochę wcześniej — mruknął, jednak odwrócił się do niego plecami. 

Potter zrozumiał, że to był najwyraźniej koniec ich rozmowy. Westchnął, zakopując się w pościeli.

*

Albus skręcił w prawy korytarz, powłuczając nogami. Postanowił, że to będzie już ostatni raz, trudno, najwyżej powie Scorpiusowi, że zerwali i będzie liczył na ramię do wypłakania się. 

Ziewnął; zdecydowanie wolał w tej chwili wygrzewać się przed kominkiem i iść wkrótce spać, ale jednocześnie chciał pociągnąć to do końca. 

Zatrzymał się przed pokojem życzeń, intensywnie myśląc o łóżku i kiedy wszedł do pomieszczenia, znalazł się w całkiem przytulnej sypialni. Uśmiechnął się pod nosem i skoczył na miękki materac, momentalnie zamykając oczy.
Drzwi zamknęły się z hukiem. 

*

Odpływał już do krainy snów, gdy nagle coś zatkało mu usta. Wierzgnął, otwierając szybko oczy i zamrugał na widok Scorpiusa. 

— A gdzie Louis — zapytał, przeciągając głoski w imieniu chłopaka. 

Albus spojrzał tylko na niego błagalnym wzrokiem i Malfoy puścił go. Zakrztusił się, łapiąc oddech. 

— Mogłeś być delikatniejszy. 

— Ja? Nie przypominam sobie, bym udawał, że chodzę na randki!

— Bo ty chodziłeś na randki! — zdenerwował się Al, czując, jak policzki mu czerwienieją. Scorpius nie skomentował tego, w zamian dołączając do niego na łóżku. Opadli na miękkie poduszki i leżeli kilka minut ramię w ramię. 

— Dlaczego?

— Co?

— Dlaczego udawałeś, że się z kimś spotykasz. 

Albus przekręcił się na drugi bok, wciskając się mocniej w puchatą pościel. 

— Al…

— Byłem zazdrosny o to, że wszyscy się z kimś spotykają, a ja…

— Nie. 

— Właśnie