a Tiger e Goyle, che non riuscirono a reprimere una grossa risata nel vedere un sorriso disegnato spiccare sul volto serio di Malfoy. «Di certo, Pansy, non avrà quella faccia angelica quando scoprirà cosa gli hai fatto» le fece notare Tiger, mentre strappava la zampa ad una povera Cioccorana.

8. Compiti
Pansy accartocciò il dodicesimo foglio di pergamena, gettandolo tra le fiamme verde smeraldo del camino e, con un sbuffo, disse: «Draco, è vero che mi fai copiare la relazione di Pozioni?».
Draco alzò un sopracciglio, squadrandola minacciosamente e replicando con un secco “no”.

9. Dita
Draco aveva la testa appoggiata sul suo grembo, le palpebre abbassate e il respiro regolare; Pansy gli passava con lentezza una mano tra i capelli, finché lui improvvisamente non la prese nella propria, intrecciando le loro dita.

10. Amicizia
«Draco, svelto, prendi queste!» esclamò Pansy lanciandogli una scatola di Gelatine Tutti Gusti +1, «l'ho rubate a Greg: se quello scimmione mi scopre sono una donna morta» gli disse, afferrandolo per il colletto della camicia e costringendolo a nascondersi dietro un albero del parco di Hogwarts.

11. Ballo
Tiger diede una gomitata nelle costole a Goyle, indicandogli Pansy Parkinson che scendeva dalle scale: «Sai una cosa, Greg? Adesso invidio moltissimo Draco».
«State sbavando sul pavimento, brutti scimmioni!» esclamò Pansy, osservandoli al di sopra del raffinato ventaglio e dirigendosi verso il suo cavaliere.

12. Complimenti
Imbronciata, Pansy assottigliò lo sguardo, pestandogli volutamente il piede: «Draco Lucius Malfoy, ti odio».
«Non sei affatto divertente, Parkinson» replicò lui gelidamente, afferrando il suo polso e tornando a farla volteggiare sulla pista da ballo, «ma stasera sei molto bella».

13. Scarpa
Pansy si sfilò una scarpa, sedendosi e cercando di sistemarsi lo sfarzoso vestito che indossava per l'occasione: «Draco, mi fanno male i piedi». «Questa è la terza volta che me lo fai presente, Parkinson» gli fece notare, impassibile. «Ma quale eccellente memoria, Malfoy» lo schernì con un sorriso. 

14. Cravatta
«Malfoy» il Serpeverde si irrigidì, «temo che, se non mi porti qualcosa con cui rinfrescarmi, morirò». Draco, con un'alzata di sopracciglia, commentò acidamente: «Non sono il tuo servitore, Parkinson». Pansy deglutì a fatica, poi gli afferrò la cravatta quasi fino a soffocarlo: «Muoviti, o sarai un Malfoy morto!».

15. Lettere
Osservò il cielo con un'enorme tristezza negli occhi scuri; era grigio come il piombo e le ricordava Draco: stava per iniziare il loro sesto anno a Hogwarts e lui, quell'estate, non le aveva scritto nemmeno una lettera. Pansy si pulì le guance bagnate e chiuse la finestra.

16. Verità
Draco gettò sul pavimento l'ennesima lettera che aveva scritto per Pansy, socchiudendo le palpebre. Guardò la finestra: il buio divorava ogni cosa, ma la luna brillava, quel colore illuminato da una sola luce gli ricordava Pansy.

17. Lacrime
Draco aveva sedici anni e un compito da eseguire. «Devi starmi lontana» la voce di Draco era dura e lo erano anche i suoi occhi grigi, «devi lasciarmi in pace, Parkinson» mentì, assottigliando lo sguardo.
Pansy non si accorse che stava piangendo e, con le lacrime che scendevano lungo le guance, lo abbracciò disperatamente.

18. Cicatrici
«Come te le sei procurate Draco?» gli domandò, sfiorandole delicatamente. Erano di un rosso vivo e risaltavano contro la pelle candida di Malfoy che, voltandosi, rimase in silenzio. Pansy appoggiò il capo sul suo petto, respirando sul suo cuore; pianse una lacrima soltanto, bagnandogli la camicia.

19. Verde
«Draco» esordì Pansy, avvicinandosi a lui con cautela, «di qualsiasi compito si tratti, quello che devi compiere stanotte...» bisbigliò lentamente quella notte, mentre le fiamme verdi all'interno del camino si estinguevano. La speranza stava morendo e anche le parole gli erano morte in gola, ad entrambi.

20. Specchio
Mentre Draco piangeva e le lacrime cascavano nel lavandino, lui riflesso nello specchio vedeva la vita che non avrebbe mai potuto avere, perché sarebbe morto: «Mi dispiace tanto».
Poi li vide, quegli occhi verdi: era Potter, e Draco sguainò la bacchetta.

21. Terrore
Pansy aveva il terrore negli occhi e tremava come una bambina; Draco cercò la sua mano sotto il banco e, nel momento in cui la trovò, si guardarono entrambi. A Pansy tremavano le labbra; i Carrow stavano torturando uno studente davanti alla classe: Draco non smise mai di tenerle la mano finché le urla non cessarono.

22. Matrimonio
«Pansy» la chiamò, «la famiglia Greengrass è molto ricca e i miei genitori hanno bisogno di quel denaro: il matrimonio combinato tra me e Astoria è l'unica soluzione possibile».
Draco sussurrò sulle sue labbra tremanti: «Mi dispiace tanto, Pansy».

23. Bacio
Pansy lo fissò con occhi vuoti, in realtà senza vederlo; Draco aveva il suo viso tra le mani e ora lo stava baciando: quando lui le sfiorò appena le labbra, ritraendosi subito dopo, Pansy sgranò gli occhi cercando la sua bocca un'ultima volta.

24. Amore
Le