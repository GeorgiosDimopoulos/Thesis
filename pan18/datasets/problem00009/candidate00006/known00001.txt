.Che combini, Loki? Che diavolo aspetti a stringere la mia mano e a uscire dal buco?
“Natasha è una guerriera molto capace,” replica, come se fosse una risposta sensata.
Steve avanza di un paio di passi.
Né Loki né la Romanova tradiscono emozioni. Per indovinare gli equilibri dello scontro e la direzione che sta assumendo, devi guardare mani e gambe: quelle della russa si piegano più del dovuto. È chiusa in difesa e resiste perché ha la guerra dentro e le manca l’innocenza. In caso contrario, Loki le avrebbe già spezzato almeno un braccio.
“Dovremo dividerli, prima che capiti l’irreparabile.”
Loki compensa con l’agilità quanto gli manca in termini di forza – che è comunque notevole. Ne studia ogni assalto e pensa con disagio che Odin apprezzerebbe lo spettacolo della sua crudeltà più di quanto non ne abbia mai accolta la dolcezza.
Loki è un serpente e muta pelle; una scelta d’amore ogni volta e, ogni volta, la scelta sbagliata.
Natasha scarta sulla destra e lo colpisce alla clavicola, sbilanciandolo.
L’altro impiega qualche secondo a reagire e tanto basta perché Thor formuli una preghiera muta.Fa’ che le porga la mano e abbandoni l’arena.Fa’ che segua le regole, come un tempo.Fa’ che…
Loki, tuttavia, ha già recuperato terreno e centra l’avversaria alla base del plesso con un impeto pensato per ferire – spezzare. La prima emozione viva, che ne illumina il volto dopo eoni, è il compiacimento con il quale guarda Natasha volare, quasi fosse una foglia spazzata dal vento.
La seconda, il trionfo feroce del ragno, non appena Clint gli si lancia addosso.È questa la tua vendetta? Distruggere la squadra dall’interno?Distruggere un sogno che non è mai stato tuo?
A dispetto del vociare concitato dei presenti, le parole con cui Loki devia il pugno di Barton, mentre carica un jab da manuale, sferzano Thor come uno schiaffo in pieno volto.Tu hai cuore.
Quello che suo fratello ha perso tra le creste taglienti del fiordo.Cuore.
“Tocca a me,” sospira.Amore, odio, guerra: quanti nomi può avere la famiglia, quando diventa un affare davvero privato?

*

Vorrei che fossi felice, Loki, tuttavia ho l’impressione, a tratti, che tu sia il primo a cercare la rovina: è stata sua madre a dirglielo, quand’era solo un adolescente schivo, consumato da un’invidia feroce – un fratello, un figlio, un Odinson.
Adesso non saprebbe nemmeno spiegare perché Frigga sia ancora ‘mamma’, nei suoi pensieri, e non quanto è davvero: un’ipocrita complice del vecchio.
La Romanova sputa sangue e uggiola come una cagna presa a calci. La fissa con il disprezzo che meritano gli sconfitti, la soddisfazione meschina di chi non è più l’unico a respirare polvere.
“Non sei granché,” dice. “Eppure il file rosso a tuo nome parla di una feroce esecutrice!”
Natasha non reagisce, né può farlo in sua vece Barton, dopo aver sperimentato il sinistro di qualcuno che – ne è certo – si guarderà bene dal chiamare ancora ‘signorina’.Ti è piaciuto, Clint? Ora sai che la ‘signorina’ ha la mano pesante…
La vittoria, nondimeno, sa di poco, quasi a ricordargli quanto l’appagamento sia lontano da una natura inquieta, perennemente affamata di tutto.
“Che hai nella testa?”
La voce di Thor lo raggiunge alle spalle. Non si volta, né reagisce. È l’unico bersaglio cui tenda, eppure il dardo, spuntato, fallisce non appena mira al cuore: non ha voglia d’inquinare il suo trionfo. Non ora.
“Mi ascolti?”
La stretta attorno al suo polso cresce d’intensità, strappandogli una smorfia. Thor è davvero uno che lascia il segno – sempre.
“Niente di quello che potresti dire m’interessa.”
Gli occhi di suo fratello – no, non più – somigliano a un oceano in tempesta, ma si annega una volta soltanto e Loki non teme più nulla.
“Perché ti stai comportando così?”
“Perché non dovrei?”
Thor scuote il capo, poi lo stringe alla gola e lo solleva quasi fosse un gattino.
Loki annaspa, senza perdere il sorriso: non è l’unico prigioniero di un castello di rabbia, ma è il solo a custodirne le chiavi.
“Smettila… Smettila, altrimenti…”
“Altrimenti cosa?”
La morsa si allenta; torna la rassicurazione della terra sotto i suoi piedi: se ne stanno immobili, loro due, l’uno davanti all’altro, sospesi in un tempo fermo che ricorda la bolla del drift. All’improvviso, tuttavia, Thor tende il braccio e gli accarezza i capelli.
“Basta, Loki. Basta, per favore.”Troppo tardi, pensa, prima di sottrarsi a quel tocco per imporre il proprio: e lo bacia e ne morde le labbra e stringe, stringe, finché il sangue non gli bagna la lingua e lacrima lungo il mento.
Sangue di un Odinson, non suo.
“Le bugie non hanno il buon sapore che credi, né i bugiardi,” sussurra, tanto piano che solo Thor potrebbe sentirlo. Nessun altro,