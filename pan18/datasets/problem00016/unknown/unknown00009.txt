umarło.

Chciałby móc zawrócić i z powrotem wedrzeć się za MURY, które przed chwilą (przed miliardami szpilek, nie przed chwilą) opuścił.

Przegrał. Przegrał wojnę i przegrał Harry'ego.

 


CZĘŚĆ DRUGA


***

Harry nienawidził deszczu. Zawsze powtarzał: „Ta cholerna woda jest chyba popieprzona, że tak sobie leci z nieba przez kilka godzin bez przerwy. Zastanów się nad tym. Czy to jest normalne, że z nieba leci woda? Nie. Cały ten świat jest skonstruowany cholernie nielogicznie. No pomyśl nad tym głębiej”.

Początkowo tylko go całował, dopiero w drugim semestrze siódmej klasy odważył się odpowiedzieć mu, że jedyne „głębiej”, jakiego chce doświadczyć, to Harry głębiej wewnątrz niego. Z perspektywy lat ciągle wydaje mu się to popieprzone, że kochali się pierwszy raz, kiedy za oknem padał znienawidzony deszcz. Tak, świat naprawdę jest skonstruowany cholernie nielogicznie.

***

Harry kochał astronomię. Baldachim łóżka w wieży Gryffindoru zaczarował w ten sposób, by ukazywał się na nim aktualny widok nieba. Stanowczo zaprzeczał też, kiedy ten śmiał się z niego, że musiał iść do Dumbledore'a po zaklęcie, które tworzyło podobny efekt w Wielkiej Sali.

Wiedział, że pomogła mu Granger. Ale kiedy leżeli obok siebie, wpatrując się w gwiazdy (Harry kiedyś pokazał mu jego znak zodiaku, Bliźnięta), wcale nie myślał o tym, że to dzięki niej mogą wspólnie dotykać nieba.

***

Harry uwielbiał przesuwać opuszkami palców po jego nagiej piersi. Widząc gęsią skórkę na ciele chłopaka, uśmiechał się i całował go mocno.

A on to kochał. Kochał te leniwe popołudnia w cieniu drzew (gdzie nikt nie mógł ich zobaczyć) i kochał gorące noce pod gwiazdami. Kochał patrzeć na baldachim, kiedy osiągał spełnienie (Harry tak głęboko w nim, tak mocno, ale tak delikatnie — czy to nie popieprzone, że w chwili szczytu wylewa się z nich biała substancja? Świat jest skonstruowany cholernie nielogicznie). Harry zawsze żartował sobie z tego, mówiąc: „Jestem tak dobrym kochankiem, że aż widzisz gwiazdy, gdy dochodzisz”.

Ale obaj wiedzieli, że to nie było prawdziwe wyśmiewanie się (tak jak gwiazdy na baldachimie — one też nie były prawdziwe. To tylko głupie zaklęcie głupiej Granger).

(Ale oni byli prawdziwi).

***

Kiedy Harry pierwszy raz dotykał jasnych włosów, zawinął sobie jeden kosmyk na palec i przyciągnął jego twarz bliżej swojej. Wpatrywali się w siebie tak długo, aż on zamknął oczy (kiedy to zrobisz i skierujesz się twarzą ku światłu, to widok przypomina sok pomarańczowy rozlany na czarnym blacie, prawda?), a gdy po kilkunastu sekundach krępującej ciszy chciał je otworzyć (ale nie otworzył), poczuł lekki nacisk ciepłych ust.

***

Nie wpadli na siebie przypadkowo. Nie zderzyli się, nie potknęli jeden o drugiego (Harry kiedyś widział, jak ciotka Petunia oglądała film z takim motywem — on wychodził z firmy z garniturze i patrzył w jakieś dokumenty, ona szła ulicą w sukience w kwiatki i patrzyła w niebo. Oczywiście wpadł na nią niechcący. Oczywiście na koniec mieli duży dom i gromadkę dzieci. Musieli się dużo pieprzyć w tym celu).

Po prostu podszedł do Harry'ego i poprosił o spotkanie.


 Jutro o dwudziestej?



”Mam szlaban.”



 Więc pojutrze.



”Dobra.”



 …Ale przyjdź.


Długie spojrzenie (nie, nie z gatunku tych filmowych).

”Przyjdę.”

Bolały go nogi od chodzenia w kółko po pokoju wspólnym. Piętnasta. Piętnasta jeden. Piętnasta dwie. Czas płynie tak cholernie powoli, kiedy się chodzi.

***

Harry czekał na niego przy wejściu do Slytherinu. Ten nie pytał, skąd wiedział, dokąd przyjść. Ściany lochów były zbyt twarde, by o tym myśleć.

Ale nie twarde w ten sposób. Czuł ich twardość nie dzięki temu, że Harry przyszpilił go do muru i pocałował zachłannie. Nie zrobił tego. W ogóle się nie dotykali.

Sam oparł się o ścianę i wziął drżący oddech. Wiedział, że Harry będzie czekał dopóty, dopóki czegoś nie powie.

Więc zaczął mówić.

***

Kiedyś Harry zapytał go: „Jeśli mógłbyś wybrać sobie śmierć, to jaką byś wybrał?”

Zastanawiał się długie, długie minuty. Szesnaście lat to zdecydowanie zbyt mało na to, by słyszeć takie pytania. Świadomość, że wojna jest coraz bliżej, to zdecydowanie zbyt wiele na to, by słyszeć takie pytania.


Wybrałbym ciebie
, odpowiedział.


***

Kiedy mieli po siedemnaście lat, a pościel wciąż pachniała ich ciałami (zapachem pierwszego razu, chociaż i tak wiedzieli, że prędzej czy później do tego dojdzie), przypomniał sobie pytanie Harry'ego.

Zawsze wybiorę ciebie, powiedział mu nagle, przerywając ciszę.

Harry uśmiechnął się do niego (nie, on nie pamiętał w tym momencie tamtej rozmowy) i pocałował go mocno.

Pościel nadal pachniała, ale skrzaty wyprały ją następnego dnia.

***

Lubili spędzać noce na parapecie w Wieży Astronomicznej. Harry obserwował gwiazdy, a on obserwował Harry'ego.

Potem lubili spędzać noce na podłodze w Wieży Astronomicznej (ale dopiero w drugim semestrze na siódmym roku). Rozchylał nogi (tak delikatnie, tak niepewnie, tak powoli), a Harry wchodził w niego (tak delikatnie, tak niepewnie, tak powoli).

Wolał noce w Wieży niż noce pod baldachimem w Gryffindorze, bo gwiazdy, które widział, były prawdziwe. Nie wyczarowane przez Granger. Prawdziwe.

Chciałby móc wierzyć, że oni też byli prawdziwi.

***

Pojedyncza kremowa kartka z drobnym wytłoczeniem herbu rodowego w prawym dolnym rogu. Nieco chropowata faktura