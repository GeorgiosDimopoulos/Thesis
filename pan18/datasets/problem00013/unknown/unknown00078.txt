Cholera jasna ― powtarza ciszej, próbując stłumić protest, który rozlega się w jego umyśle. Na zewnątrz huczy wiatr, a deszcz uderza w dach. To nic nie znaczy. To nic nie znaczy. 

Jeśli naprawdę za czymś tęskni, to za seksem. Za kontaktem, dotykiem, skórą i potem. Tęskni za przyciśniętym do niego ciałem, drobnymi dłońmi na swojej skórze, zielonymi oczami, delikatnym głosem, cichymi rozmowami, krótką chwilą spokoju i…

Tłumi dreszcze. Nie. Tęskni za seksem. Ponieważ tylko on się liczył.

Z całą pewnością nie tęskni za Harrym Potterem. 

(To nic nie znaczy.)

Snape nie śpi, oczywiście, że nie śpi. Leży rozbudzony. Zaciska powieki. Jego ciało woła o ratunek, o ulgę, której Snape nie potrafi mu dać. Nienawistnie (i nieuchronnie) myśli powracają do innych rzeczy. Innych czasów. Innych miejsc.

(Nie wróci.)

Snape myśli o ostatnim razie. 

 

*	*	*	*	*

Większość ze wspomnień o Potterze gromadzi się w umyśle Snape’a niczym głazy - niektóre są wyblakłe, niektóre zużyte, ale większość z nich nienaruszona (ciężkie i gładkie w dotyku). Jednak wspomnienie ich ostatniego razu jest inne. Nie jest wyblakłym głazem o zaokrąglonych brzegach. Jest przejrzyste niczym woda; ostre jak rozbite szkło. Błyszczy, przyciągając wzrok Snape’a, gdy ten jest nieostrożny (a nie dzieje się to często). 

Był ranek. Byli w łóżku, w łóżku, w którym Snape teraz spędza bezsenne noce. Był ranek, byli w łóżku i z jakichś przyczyn wiatr milczał, a powietrze było lekkie. I był ranek. 

(Wczesnym po-o-rankiem, ledwo wsta-a-je słońce…)

Z gorączkowego snu wyrwał go delikatny, niski głos, ciepły niczym promienie słońca, które czuł na plecach. Nie powiedział wiele (Na litość Merlina, Potter, nie mógłbyś być cicho przez jedną, cholerną sekundę?). I nic więcej, bo po chwili jego usta już były zajęte, pocałunki przeniosły się na jego kark, przesuwały wzdłuż ramion, by skończyć na płatku ucha. Doskonale pamiętał ciepło rozlewające się po jego podbrzuszu niczym muśnięcie smukłych palców. W tamtej chwili wydawało mu się nawet, że Harry Potter mógł mieć na niego jakiś wpływ. Między pocałunkami i liźnięciami na jego łopatkach, miękki, niski głos kontynuował: (słyszałem śpiewającą w dolinie dziewicę…). Uśmiechnął się wówczas do siebie (ale w swoim przepełnionym smutkiem umyśle zapewnił się, że się nie uśmiechnął, nie mógłby tego zrobić. Prawdopodobnie był to zwykły grymas irytacji.).

Wiedzieli, że nawet wówczas nie mieli dużo czasu. Nigdy nie mieli. Voldemort mógł zostać zabity (zaledwie kilka tygodni temu, z ręki chłopaka), ale nie zmieniało to faktu, że Potter wciąż był aurorem. Że Snape niezmiennie był poszukiwany przez wszystkich Śmierciożerców, którzy przetrwali. Kiedy byli razem, wydawało mu się nawet, że słyszy tykanie - powolne odliczanie czasu przez zegar, przesypywanie ziaren piasku przez klepsydrę. 

Nigdy nie mieli czasu. Obaj o tym wiedzieli. 

(Och, nie zwódź mnie, och, nie zostawiaj mnie ...)

Sypialnia była zalana przez miodowe światło wpadające do pomieszczenia przez okno, gdy Snape’a niespodziewanie wypełniło jakieś bolesne uczucie, które sprawiło, że przekręcił się na bok i pocałował młodszego mężczyznę. Musiał obrócić swoje niezgrabne ciało (jak zwykle zaplątane w kołdrę, nigdy nie spał spokojnie), by móc zobaczyć roztrzepane włosy Pottera, jego zielone oczy wciąż zamglone snem, poruszające się bezgłośnie usta. 

― Cześć ― wymamrotał chłopak.

Potter zamrugał, a ów uczucie, które ściskało go w żołądku, było bliskie wyrwania się z jego szczupłej klatki piersiowej. Ich usta niemal nieświadomie odnalazły siebie nawzajem, ciała przywarły do siebie, ocierając skórę o skórę, powolnie, delikatnie, cierpliwie. Był wczesny poranek. 

To było dziwne. Ich uprawianie miłośni nigdy nie było niczym innym, niż desperacją - ciepłem, ciszą, chwilą. Ale tym razem było cierpliwe. Delikatne. 

Kiedy w końcu wsunął się w Harry’ego, twarzą w twarz, z przyciśniętymi do siebie klatkami piersiowymi, to, co wówczas poczuł, sprawiło niemal, że dech uwiązł mu w płucach. Żaden z nich nie wiedział, że to ostatni raz, kiedy są razem. Chociaż, bardziej prawdopodobne było, że jego ciało już wówczas wiedziało - przedłużało tę chwilę, odsuwając w czasie nieubłagany koniec. Cały ten czas czuł się surrealistycznie, po czym świat pogrążył się w wilgoci, obraz rozmazał się mu przed oczami, ciało pod nim drżało (Merlinie…), a jego dłoń poruszała się na penisie Harry’ego przy każdym powolnym pchnięciu, drobne dłonie chłopaka trzymały go po obu stronach twarzy, zmuszając, by patrzył mu prosto w oczy i to wszystko było takie prawdziwe, to… 

Był ranek. 

Nie mogło to trwać wiecznie, oczywiście, że nie, nic nie mogło. Nawet, jeśli było delikatnie i powoli, chłopak w końcu mocniej zacisnął palce na jego ciele, wyginając plecy (lśniący od potu, lśniący, jasny, na którego niemal boleśnie było patrzeć), podczas gdy Snape wszedł w niego jeszcze raz w ciszy, drżąc, gdy przyjemność w końcu odnalazła ujście również z niego. 

I chłopak naprawdę wyglądał magicznie, nie jak czarodziej, ale niczym sama, pierwotna magia; gorąca, postrzępiona i przenikająca prosto przez ciało i kości, aby w końcu owinąć się wokół serca. Wplatała się w pasma przetłuszczających się włosów, plątała wokół palców, żeber. Wiązała.