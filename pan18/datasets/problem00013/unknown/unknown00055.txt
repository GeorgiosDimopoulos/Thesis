
Patrząc na Malfoya, Harry zastanawiał się, dlaczego mianował go na swojego zastępcę. Oczywiście, blondyn był inteligentny (co wśród Śmierciożerców nie zdarzało się często), widywali się prawie codziennie, a jego ojciec był oddanym zwolennikiem, ale… Gdyby wiedział, o jakie głupoty Draco będzie się kłócił, chyba nigdy nie dałby mu tej władzy.



— Trzydzieści trzy procent Śmierciożerców chce złote guziki do szat, a nie srebrne — powiedział prefekt Slytherinu, patrząc na niego z powagą.




Ty go spytaj

 — usłyszał głos Voldemorta.




Dlaczego ja mam to zrobić?

 — oburzył się. — 

Pytałem ostatnio!





Ale to twój zastępca i to ty kazałeś mu zajmować się sprawami i potrzebami Śmierciożerców 

— przypomniał mu Tom.




Ciesz się, że nie moimi

 — mruknął Harry.




Twoimi zajmować się mogę tylko ja

 — przypomniał mu Riddle.




Zaborczy

 — droczył się z nim Potter.




Zawsze 

— zgodził się Lord.



— Czy to naprawdę takie ważne, Draco? — spytał Potter, patrząc na Ślizgona ze znużeniem.



Młody Malfoy wyglądał na oburzonego. Był jedną z niewielu osób, której takie zachowanie uchodziło płazem. No, przez większość czasu. Czasem musiał dostać Crucio, by przypomnieć sobie, gdzie jego miejsce.



— Oczywiście, że tak! To jest aż trzydzieści trzy procent, panie!



— Trzydzieści trzy procent na sto — przypomniał mu Harry. — To chyba przesądza sprawę?



Ślizgon pokręcił głową.



— Gdyby tak było, nie zawracałbym ci tym głowy, panie.




Och, naprawdę?

 — pomyślał Potter, czując rozbawienie partnera. — 

Myślę, że jednak byś to zrobił.




— Trzydzieści trzy procent Śmierciożerców chce złote guziki, dwadzieścia jeden procent pragnie zostać przy tych srebrnych, a czterdzieści sześć procent wstrzymało się od głosu — wyrecytował z pamięci Draco i spojrzał wilkiem na swoich śmierciożerczych kompanów.




Merlinie, kogo my mamy za popleczników?

 — usłyszał głos niemal całkowicie załamanego Toma.



Zerknął na niego, ale z zewnątrz wyglądał całkowicie poważnie. Jak zawsze zresztą na zebraniach. Chyba, że był wściekły, a Śmierciożerca miał to odczuć całym sobą.




Przypominam, że większość tu obecnych to ludzie, którzy zostali wybrani i naznaczeni przez ciebie 

— rzucił Harry.




Cicho tam. Dzieci i wybrańcy głosu nie mają

 — powiedział Riddle.




Świetnie

 — westchnął Potter. — 

Skoro jesteś taki mądry to radź sobie sam.





A żebyś wiedział.




Riddle podniósł się ze swojego miejsca i szepty Śmierciożerców natychmiast umilkły.



— Przyjaciele — zaczął Voldemort, wyciągając swoją różdżkę z rękawa. — Od tej pory obowiązkiem każdego jest zagłosowanie. Nie można nie mieć zdania, wstrzymać się od głosu, pozostać neutralnym. Czy to jasne? — spytał, gładząc różdżkę w formie niemej groźby.



Uznając milczenie za zgodę, odwrócił się i wyciągnął rękę do Pottera. Ten ją chwycił i wstał ze swojego miejsca.




Tak to się robi

 — powiedział Voldemort z samozadowoleniem.




Dupek

 — mruknął Harry.




Słyszałem

 — syknął Tom.




Miałeś słyszeć 

— powiedział, po czym zwrócił się (już na głos) do swojego zastępcy:



— Ufam, że wiesz co robić, Draco.



— Oczywiście, panie. — Blondyn ukłonił się im, a za jego przykładem poszła reszta Śmierciożerców.



— Fantastycznie. Poinformuj mnie potem o wyniku głosowania. Jeśli to będzie ostatnia 

ważna 

sprawa, możecie się rozejść. Gdyby ktoś miał jakiś problem, niech zgłosi się do Draco. To wszystko — zakończył, po czym wyszedł z sali wraz z Tomem.



— Trzydzieści trzy procent, no naprawdę — mruknął, gdy drzwi się za nimi zamknęły. — Trzydzieści trzy procent to można mieć baterii w telefonie. Albo mieć tylko tyle szans na zdanie egzaminu z eliksirów, gdy jest się Gryfonem.



— Przynajmniej wiesz, że Draco traktuje swoje zadanie poważnie — powiedział Voldemort, przyciągając go do siebie i całując w czoło.



— Może masz rację… ale powinien już wiedzieć, że należy im grozić, jeśli nie są zdecydowani — zauważył Harry.



— Po pierwsze: ja zawsze mam rację. Po drugie… ty też nie pomyślałeś o torturach — wytknął mu Riddle.



— Pomyślałem!



Tom spojrzał na swojego partnera z rozbawieniem i pocałował go namiętnie. Jeśli czegoś się nauczył przez te dwa lata związku to tego, że najlepszym sposobem na uciszenie Pottera, jest pocałunek. Im dłuższy tym lepszy.
