związku. Chciałbym prosić pana o jej rękę, duszę, ciało i łono, oferując w zamian swoje oddanie, majątek, duszę i ciało — dokończył, mając nadzieję, że wybrał odpowiednie zobowiązania. Zorientował się, że coś jest nie tak w momencie, kiedy Bill uśmiechnął się niczym drapieżca. Harry znał takie uśmiechy i nigdy nie wróżyły nic dobrego. Pamiętał ten jeden raz, kiedy w ten sposób wyglądała Bellatrix i naprawdę wolałby nie porównywać mężczyzny siedzącego przed nim z dawno martwą psychopatką. Odetchnął, zastanawiając się, gdzie popełnił błąd, mając nadzieję jeszcze go naprawić, ale Bill ewidentnie z pełną premedytacją zaczął oficjalną odpowiedź, uniemożliwiając mu jakąkolwiek zmianę: — Ja, głowa Czystokrwistego Rodu Weasley, wyrażam zgodę na związek Harry’ego Jamesa Pottera z Ginewrą Molly Weasley. Jednocześnie nakazuję, aby zarówno Ginewra, jak i dzieci zrodzone z tego związku nosiły nazwiska obojga rodziców. Potter miał wrażenie, że każde słowo, które wypowiada Bill jest całkowicie i kompletnie ostateczne. Co prawda przychodząc tu wiedział, że już nie będzie mógł się wycofać, ale jednocześnie dopiero w tej chwili poczuł nieuchronność swojego losu. Właśnie pozamykał sobie wszelkie drogi i jeżeli kiedykolwiek chciałby rozstać się z Ginny, po prostu nie mógłby tego zrobić. Był pewien, że magia by mu to uniemożliwiła. Teraz mogła rozdzielić ich już tylko śmierć i przerażające było to, że Harry nie uważał tego za romantyczne, podchodząc do sprawy tak beznadziejnie pragmatycznie. Bo to chyba nie było normalne, żeby pytając kogoś o rękę, jednocześnie myśleć o rozstaniu, nawet jeżeli to miałoby nastąpić za kilka czy kilkanaście lat. — Oddaję ci rękę, duszę, ciało i łono Ginewry — kontynuował Bill, a Harry wypuścił powietrze, które nie wiedział nawet, kiedy wstrzymał. Zgoda Billa sprawiała, że Ginny urodzi mu dzieci. I tylko to się liczyło. Choć musiał przyznać, że jeszcze kilka lat temu był zachwycony faktem, iż bez błogosławieństwa głowy swojego Rodu jego dziewczyna nie zajdzie w ciążę. Idealna antykoncepcja, jak wtedy żartowali. — Przyjmuję w zamian twoje oddanie i ciało — powiedział mężczyzna z tak jawną kpiną, że Potter ponownie się spiął, nie rozumiejąc, co się dzieje, ale mając jak najgorsze przeczucia. — Ginewra będzie w zamian dzielić z tobą majątek. I tyle. Bill skończył i wszystko było cholernie jasne. Harry nie doprecyzował formuły swojej prośby, a mężczyzna to wykorzystał. I Potter nie mógł już teraz nic z tym zrobić, mógł mieć jedynie nadzieję, że Weasley nigdy nie będzie chciał wykorzystać władzy, którą właśnie sam sobie przyznał. Wszystko zostało przypieczętowane. Magiczny kontrakt został spisany i trafił w jego ręce. Mężczyzna przed nim, człowiek, którego znał niemal dekadę, mający żonę i dziecko, będący zawsze kimś w rodzaju jego rodziny, trzymał drugi egzemplarz sprawdzając, czy wszystko jest rzeczywiście tak, jak powinno. Harry z niedowierzaniem wpatrywał się w umowę. Nie potrafił nawet wykrzesać z siebie złości, będąc kompletnie zszokowanym. Bo to było niedorzeczne. — Oddanie i ciało — szepnął z nutką paniki w głosie. Już wiedział, że Ginny nigdy, przenigdy nie zobaczy tego dokumentu. Do tej pory żyli ze sobą jako równorzędni partnerzy, ale teraz Bill oddał mu siostrę niemal bezwarunkowo. Dziewczyna nie dostawała praktycznie nic w zamian, podczas gdy Potter miał ją całą. Kto tak robił? Kto robił to komuś, kogo kochał? Chłopak zamknął na chwilę oczy, podnosząc w następnym momencie głowę i patrząc z dystansem na Weasleya. Ten musiał wierzyć, że Harry nie zrobi krzywdy jego siostrze, bo w innym wypadku ta umowa wyglądałaby zupełnie inaczej. Albo sam, w razie potrzeby będzie wymuszał na nim różne postawy. Może o to chodziło, kiedy powiedział, że przyjmuje od niego oddanie i ciało. Pierwsze mogłoby ustawiać go do pionu, drugie pozwalałoby go ukarać. — Dziękuję, Bill — powiedział, uspokajając oddech i przysięgając sobie, że Ginny nigdy nie ucierpi przez postanowienia swojego brata. Zerknął w górę, łapiąc wzrok mężczyzny i spiął mięśnie w oczekiwaniu na wybuch złości. — Przepraszam — szepnął z roztargnieniem, zastanawiając się jednocześnie skąd pochodzi ten irracjonalny strach. — Dziękuję panu — poprawił się, ale siedzący przed nim Bill nie wydawał się usatysfakcjonowany. Harry nawet pomyślał, że mężczyzna wygląda, jakby już teraz chciał wykorzystać przewagę, którą nad nim zdobył. Nie miał problemu z dostrzeżeniem, jak wzrok Billa ponownie skupia się na nim. Na rozczochranych, jak za dawnych lat włosach, na młodzieżowych ubraniach, na dłoniach, które od samego początku pociły się w stresie. — Uklęknij — padł ewidentny rozkaz i Harry nie mógł uwierzyć w to, co słyszy. — Uklęknij — powtórzył gospodarz już wyraźnie zirytowanym głosem. I Potter chyba właśnie w tej chwili zorientował się, że coś znowu nie działa w sposób, w jaki powinno. Magia nie miała prawa zostawiać mu wyboru, ale był pewien, że go ma. Bill chyba jeszcze tego nie wiedział i właściwie Potter postanowił, że może ugrać coś dla siebie nie informując go teraz o tym. Miał spore wątpliwości, czy to aby na pewno dobry pomysł, ale nie widział obecnie innego rozwiązania. Zsunął się z kanapy z dość niefrasobliwą miną, klękając tuż przed nią, nie podsuwając się nawet o milimetr w stronę mężczyzny. Ten patrzył na niego podejrzliwie, ale po chwili na jego twarz wstąpił ten nieprzyjemny uśmiech, który już dzisiaj zdążył zademonstrować. Harry’ego przeszedł nieprzyjemny dreszcz, ale nie odezwał się słowem. — Każdy wie, że