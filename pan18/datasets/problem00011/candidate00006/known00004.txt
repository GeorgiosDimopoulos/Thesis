sguardo imbarazzato e aggiunse: «Noi Milkovich siamo odiati da tutti: la gente ci vuole morti, si augura che finiamo tutti con una dannata pallottola in testa o, nel migliore dei casi, che cambiamo pianeta nel migliore dei casi, ma la verità è che qui, a casa nostra, siamo come tutte le altre famiglie. Ci proteggiamo a vicenda».
Mandy aveva un largo sorriso che la faceva apparire ancor più bella di quanto già non fosse.
«Che idioti, Jamie e Tony hanno guardato di nuovo quella porcata de “La Mummia”!» esclamò Mandy, dopo aver osservato i titoli di coda scorrere sullo schermo nero e aver notato la custodia del DVD, lasciata aperta sul tavolino ingombro di bottiglie vuote e pistole.
«Tony sa benissimo che Jamie non deve assolutamente vedere quella merda, ha paura di quel film. Ogni volta che succede, viene tormentato da incubi pieni di mummie e scarabei e si mette a piagnucolare nel sonno come una femminuccia» affermò Mandy con un sogghigno, scostando i capelli dal viso di suo fratello e schioccandogli un bacio sulla guancia.
«E Tony, lui sembra grande, grosso, insormontabile come una montagna e praticamente è come tre Milkovich messi insieme, ma mettigli un ragno su una spalla e scapperà via urlando come una ragazzina» riprese a parlare Mandy, posando un bacio anche sulla fronte di Tony.
«Sbava come un cane, anzi, forse un cane sbava molto meno di lui» sottolineò, pulendo gli angoli della sua bocca con un fazzoletto.
«Quindi questi due sarebbero due dei Milkovich che spaventano l'intera South Side?» le domandò Ian con un ghigno alquanto divertito.
«Esatto, non è assolutamente incredibile?» replicò Mandy e risero entrambi.
«Sono riuscita a farti ridere» Mandy gli gettò le braccia al collo, continuando a sorridere dolcemente.
«Tu ci riesci sempre» rispose Ian, cingendole i fianchi e avvicinandola a sé.
«Vuoi restare a dormire da me?» gli chiese con un ulteriore sorriso, sperando che la risposta fosse quella che lei desiderava.
Ian fece un cenno d'assenso e chiese: «Tanto non ho scelta, giusto?».
«Ti requisisco per le prossime ore quindi no, Gallagher, non hai nessuna scelta» Mandy infilò la propria mano nella sua e lo trascinò in camera, chiudendo la porta a chiave.

 

«Ian» la voce di Mandy suonò diversa quando pronunciò il suo nome, come se fosse fatta di vetro e stesse per rompersi in mille pezzi.
«Devo partire domani mattina» le disse Ian, sostenendo a fatica il suo sguardo blu, quasi al punto di sciogliersi nelle lacrime che lei non avrebbe mai versato davanti a lui.
«Lo so» rispose Mandy accennando un sorriso.
«Tu e Lip?» le chiese Ian e lei si irrigidì improvvisamente.
«Abbiamo rotto» fu la sua risposta secca.
«Io non posso farlo, lo capisci?» le prese il viso tra le mani e premette le labbra sulla sua fronte, ma non era il bacio che lei avrebbe voluto ricevere.
Mandy appoggiò i palmi sul suo torace e lo spinse via, allontanandolo.
Aveva uno sguardo ferito quando ripeté: «La prima e l'ultima».
Mandy iniziò a spogliarsi: si tolse gli anfibi, fece scivolare lungo le anche la minigonna di pelle, poi le calze strappate, che lasciarono le gambe bianche scoperte. Si sfilò anche la vecchia felpa che indossava e la gettò sul pavimento assieme a tutti gli altri indumenti, rimanendo in intimo. Rabbrividì, scossa da una serie di incontrollabili tremiti, perché era nuda, perché aveva freddo fuori e dentro, perché aveva voglia di Ian, perché i suoi occhi erano altrove e non posati su di lei, dove avrebbero dovuto invece essere.
Mandy restò immobile, in piedi, preda dei brividi che si susseguivano. Lungi dall'arrestarsi, quando Ian la guardò e le disse che era bellissima, il tremore si fece più forte, come un'onda di gelo che la congelava dall'interno.
Ian la circondò tra le braccia e le baciò la testa.
«Dov'è Mickey?» le chiese Ian, facendole sussultare il cuore perché una parte di lei si sentiva in qualche modo colpevole.
«È uscito con Iggy e Joey, l'obiettivo era una sbronza colossale» gli spiegò Mandy, «quindi molto probabilmente non sarà di ritorno prima delle quattro del mattino».
Il silenzio li avvolse entrambi e li divise, separandoli l'uno dall'altra, quando piuttosto avrebbero dovuto essere una sola, unica persona, perché Mandy sapeva che Ian sarebbe rimasto per sempre dentro di lei, inciso nelle ossa, scritto sulla pelle come un tatuaggio.
«La prima ed ultima volta?» le domandò Ian, sfiorandole il viso con le mani, accarezzando la sua guancia pallida.
«La prima ed ultima volta» lei annuì, socchiudendo le palpebre, e le dita di Ian scesero sulle sue labbra rosee.
Mandy trasalì e il suo cuore sobbalzò, perché in quel momento era scossa da brividi ancora più intensi dei precedenti. Stava trattenendo il respiro, restando ad occhi chiusi, come se nel buio riuscisse a vedere e a sentire meglio tutto ciò che Ian significava per lei. 

 

Mandy si mise a sedere: si slacciò il reggiseno, si sfilò gli slip e restò completamente nuda davanti a lui. Si coprì