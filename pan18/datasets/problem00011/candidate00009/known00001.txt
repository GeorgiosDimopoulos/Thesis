del telefono rispose.

“ Pronto? ”

“Ah, Watakoshi-kun. Ho un problema.”

“ Mh. ”

“Ho perso Semi.”

Silenzio. Poi: “ Cosa intendi? ”

“Be’, intendo che era qui, proprio dietro di me e adesso non c’è più!”

“ Potrebbero averlo rapito. Dovresti chiamare la polizia .”

Tendō si guardò intorno. A meno che qualcuno di quei ciliegi non fosse animato o, peggio, un travestimento, dubitava fortemente dell’ipotesi del rapimento.

“Forse sono stati gli alieni,” rincarò Tendō, scuotendo la testa. Ma perché aveva chiamato Ushijima, poi? Non poteva mica aiutarlo. La cosa più sensata da fare era tornare indietro e ritrovare Semi, ovunque l’avesse perso.

“ L’altro giorno c’è stato un avvistamento, l’ho sentito in radio. Forse dovresti chiamare la JAXA*. ”

Tendō si accigliò in un’espressione decisamente sconfortata.

“Sì, sì, mandami il numero per sms. Io torno indietro a cercarlo. Ci sentiamo, Wakatoshi-kun!” e chiuse la chiamata senza neanche aspettare risposta. Se era conforto che aveva cercato, avrebbe dovuto chiamare Reon, ma a quel punto, pensò, sarebbe seguita una paternale su quanto fosse pericoloso andare in due su una bicicletta e  no  , decisamente  no .

Borbottando tra sé, si rimise in sella e invertì la marcia, pedalando velocemente.

Semi lo avrebbe letteralmente ucciso, o peggio,  scaricato .

 

.

.

.

 

Con la schiena poggiata contro il tronco di un ciliegio, Semi Eita tracannava tè verde dal suo thermos, desiderando ardentemente che fosse qualcosa di molto più forte o anche solo vagamente alcolico.

Se avesse avuto del  sakè , a dirla tutta, non lo avrebbe certo rifiutato. Sicuramente tutto quell’episodio era così assurdo che solo con una considerevole ubriacatura avrebbe potuto accantonare il desiderio violento di investire Tendō con la sua dannata bicicletta.

E dire che gli aveva pure promesso che non lo avrebbe fatto cadere! E invece, non solo era caduto, ma l’altro non se ne era neppure accorto.

 Perché mi sono messo con lui?  pensò esasperato, bevendo altro tè.

 Qualcosa dovrai pur averci visto , rispose la sua coscienza, piena di ragionevolezza.

 Evidentemente ho bisogno di mettere gli occhiali .


 Su, su, non l’ha mica fatto apposta. 


 Ci mancherebbe altro! , rispose stizzito alla  voce, domandandosi se litigare con se stesso non fosse un segno di un qualche squilibrio. Probabile, però. Tendō faceva impazzire chiunque.

Piegò la testa per bere altro tè, rendendosi tuttavia conto che non ne era più rimasta neanche una goccia. Spazientito, ricacciò il thermos nello zaino, frugando per recuperare il cellulare e notando solo in quel momento di non averlo più acceso dalla notte precedente.

Pregò solo che avesse abbastanza batteria per consentirgli di strigliare per bene l’idiota che aveva scelto per fidanzato.

Pigiò con violenza sul nominativo di Tendō e, mentre gli squilli si susseguivano, colse brutalmente una margherita, incastrando quindi il telefono tra le guancia e la spalla per strappare via ogni singolo petalo bianco.


 Lo investo con la bicicletta, non lo investo con la bicicletta… Lo investo, non lo investo… 


Tendō rispose alla chiamata quando l’ultimo petalo venne strappato, decretando che sì, avrebbe dovuto investirlo.  Ah, la provvidenza .

“ Eita-kun!! ”

La vena sulla tempia di Semi iniziò a pulsare. “Esattamente, dopo quanto ti sei accorto di avermi perso come un pacco postale?”

“ Ehm… ”

“In questo momento mi sento molto solidale con Saeko, se il suo fidanzato era come te. Sto valutando di seguire le sue orme, in effetti.”

“ No, no, no! Saeko è in errore e ama ancora moltissimo Hiroyuki! Inoltre, il prossimo volume esce tra un mese e non so come va a finire, quindi potresti aspettare l’uscita? ”

Semi schiuse le labbra in una perfetta O di incredulità. “Mi stai prendendo in giro?”

“ Assolutamente no! ”

“Ascoltami bene,” sibilò, strappando un’altra margherita per stritolarla nel pugno. “Se non torni  immediatamente  a prendermi, non solo ti scaricherò, ma tra un mese comprerò quel dannato manga solo per infilartelo su per il-”

“Ouch, che immagine dolorosa.”

“MUOVITI,” urlò e una nube di passeri si levò indispettita e spaventata dalla chioma dell’albero a cui era ancora appoggiato. Chiuse la chiamata senza altre parole e lasciò andare il povero fiore, ridotto ormai ad una figuretta striminzita e stropicciata.

Proprio come sarebbe stato l’altro se non si fosse sbrigato a tornare.

 

.

.

.

 

“Eita-kun, per quanto ancora non mi parlerai?”

Semi non rispose. Si limitò a camminare a passo di marcia, con Tendō che arrancava e spingeva la bicicletta per non restare indietro. Intendeva non rispondere per molto altro tempo ancora e sperò che l’altro fosse intelligente abbastanza da arrivarci da sé.

Magari più in là ne avrebbe addirittura riso, ma per adesso desiderava solo tornare a casa e non sentire la voce di Tendō per molto, molto tempo.

Rientrati in città, Tendō rinunciò a qualsiasi tentativo di conversazione. Percorsero le vie della periferia di Tokyo camminando accanto, spostandosi di tanto in tanto per evitare qualche pedone più indisciplinato,