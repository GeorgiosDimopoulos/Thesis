giocare a scacchi con quell'uomo era diventata tanto importante per lui? E com'era possibile che avesse sentito tanto la sua mancanza nei sette giorni precedenti?

Quasi istantaneamente, lo sguardo di Jim si fece incerto. "Non credo che aiuterebbe," mormorò e si girò per andarsene. Obbediente, la porta del suo alloggio si aprì.

"Ti ho offeso?", chiese con disperazione Spock alla schiena dell'umano.

Kirk si girò, la sorpresa evidente sul suo volto. "No, certo che no." disse in fretta. "Non potresti mai offendermi, dovresti saperlo." Studiò il vulcan per un momento, e poi scosse la testa, disgustato. "Cristo. Mi sono comportato da totale bastardo, vero?" disse, più che altro a sé stesso. "Tu sei qui, a cercare di aiutarmi come fai sempre, e io…" scrollandosi di dosso quel pensiero disse, "Mi dispiace. Non sei tu. Sono io." E fece un sorriso che non raggiunse del tutto i suoi occhi. "Una partita a scacchi mi sembra un'idea grandiosa. Entra, prepariamo la scacchiera."

*****

Venne fuori che gli scacchi erano una pessima idea.

Jim era totalmente impossibilitato a giocare, almeno in modo minimamente decente. Alla fine, dopo una mossa particolarmente stupida riguardo una torre, sospirò e rovesciò il proprio re. "Mi arrendo," disse a Spock, come se non fosse abbastanza chiaro. "Non riesco a pensare a pensare ad altro se non a quanto mi prude." Fece un grosso sospiro mentre guardava il disastro sulla scacchiera e aggiunse, meditabondo, "Hai mai avuto uno di quei giorni in cui sembra che l'intero universo sia coinvolto in una cospirazione contro di te?"

Spock esitò. Non aveva mai nemmeno considerato una teoria tanto fantasiosa e illogica, ma in qualche modo intuiva che quella non era la risposta che si aspettava Kirk. Decise di seguire la strada più sicura. "Non sono certo di capire," disse al suo capitano.

Kirk scrollò le spalle. "Bè, eccomi qua, con questo dannato virus che mi fa sempre più prurito ogni volta che mento. E guarda un po', proprio oggi sembra che io sia costretto a mentire ogni volta che mi giro. Prima Adarr, poi Komack, e ora…" la sua voce si spense; senza motivo, prese il proprio alfiere e lo studiò mentre si grattava distrattamente lo stomaco con la mano libera.

Le sopracciglia di Spock si sollevarono. "Non ho mai compreso," disse all'umano in tono asciutto, "come possono gli umani convincersi che mentire sia un'attività essenziale nella vita."

Lo sguardo di Kirk guizzò verso il viso del vulcan e poi si riabbassò. "E io non ho mai capito," replicò sottovoce, "com'è possibile che i vulcan si siano convinti che non lo sia."

"Davvero?"

Con attenzione, Kirk rimise l'alfiere sulla scacchiera. "Secondo te perché le persone mentono?" chiese a Spock senza guardarlo. "Qual è il motivo?"

"Codardia," replicò Spock senza esitazione.

Kirk fece una piccola smorfia sofferente e chiuse gli occhi per un momento. "Sì," disse piano. "A volte il motivo è quello. Ma non sempre. Infatti… non di solito, credo."

Spock era affascinato. "Allora perché?"

Kirk si grattò il ginocchio. "Be', che ne dici della compassione? I vulcan sono favorevoli alla compassione, giusto?"

"Sarebbe illogico non esserlo," replicò Spock.

"Assolutamente. Ok, allora… prendiamo il caso di Adarr. Lei davvero, davvero voleva che apprezzassi la sua nuova pettinatura. Purtroppo, io davvero, davvero la detestavo. Se le avessi detto la verità, lei ci sarebbe stata male per settimane, e sarebbe stata ancora più in imbarazzo in mia presenza di quanto una giovane, inesperta guardiamarina sia di solito in presenza del proprio capitano. Invece ho mentito, per compassione, e lei ha lasciato il ponte felice e sicura di sé. E non mi è costato nulla se non qualche ponfo extra."

Spock si accigliò. Non poteva accettare che quel ragionamento fosse corretto, eppure non poteva completamente provare che fosse sbagliato. "Ma," disse lentamente, "Sono alquanto certo che la sua acconciatura non sia conforme al regolamento. Come suo capitano non avresti dovuto…?"

Kirk scrollò di nuovo le spalle. "Sì, forse," concesse. "Ma quanto tempo pensi le ci sia voluto per pettinarsi così?"

"Due virgola quattro ore," replicò immediatamente.

"Due virgola…? Be', ti credo sulla parola. Perciò si è alzata due virgola quattro ore prima del solito per mettere insieme quella mostruosità. Tu sai quali sono i doveri di un guardiamarina, quanto lavorano sodo, e quanto sono lunghi i loro turni. Quanto è probabile che rifaccia tutta quella fatica?"

"Le probabilità sono…"

"Come minimo minuscole," lo interruppe Kirk, bloccando la stima più precisa di Spock. "Semplicemente, non sarà mai un problema. E se lo sarà, la correggerò in privato, non sul ponte davanti a tutti."

"Capisco," disse Spock, sebbene non fosse vero. Dovrò provare, si ripromise, ad analizzare questa informazione più tardi, forse durante la meditazione. Ad alta voce disse, "E riguardo a Komack? Gli hai