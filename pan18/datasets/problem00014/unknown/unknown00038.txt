głosy w mojej głowie, echo wspomnień, które mieszają się ze sobą. Nie są tylko moje. 

Trzask zamykanych drzwi, jęk sprężyn, głuche uderzenie i odgłos szamotaniny. Zaciskam oczy, robiąc kolejny krok, a zdławiony płacz zalewa mój umysł. Muszę się wydostać z tej pułapki, krzyki narastają, jęki i łkanie są wszędzie. Dziwadło! Potrzebuję stąd wyjść. Nauczę cię, nauczę… Chwytam się czegoś, by zdołać się wydostać z tej studni bez dna mojego własnego umysłu… Zabij ich wszystkich. Jeśli gdzieś tam jesteś, nie pozwól im żyć.  do której spycham to, czego nie chcę odtwarzać ciągle i ciągle.  Tom Riddle nigdy nie krzyczy. Nawet, kiedy ból go rozdziera.  Ta myśl wyrywa mnie niechcianym wspomnieniom. Nagle wpadam na kogoś i otwieram oczy. 

Już wiem, co pozwoliło mi wyjść. 

― Harry…

Tym razem odczucie musiało być na tyle silne, bym podświadomie przywołał jego magię przez nasze połączenie. Tak, jak robiłem to niejednokrotnie, gdy wspomnienia przychodziły na jawie. Nigdy tego nie komentował, jednak wiedziałem, że jest tego świadomy. Niejednokrotnie sam byłem dla niego pewnego rodzaju kotwicą przed tym szaleństwem. 

Czuję uścisk na lewym nadgarstku i nagle zostaję pociągnięty w lewo. Z zaskoczeniem zauważam, że weszliśmy w jeden z ukrytych w tej posiadłości korytarzy. Więc jednak nie idziemy do celi. Daję się mu prowadzić, podczas gdy on gładzi palcem miejsce na moim nadgarstku, gdzie wyczuwalny jest puls. Mimowolnie spinam się, a puls zapewne staje się lepiej wyczuwalny, bo jego palec zamiera. A może dzieje się tak po prostu dlatego, że nagle otwiera boczne drzwi i wciąga mnie za sobą do nieznanego mi pomieszczenia. 

Zamyka za mną drzwi, jednak wciąż nie puszcza. Rozglądam się. 

― To jeden z okrytych już legendą pokoi tortur? 

Jego mina na tę sugestię jest całkiem satysfakcjonująca. Potrzebowałem widzieć malujące się na niej emocje, na które pozwala sobie w mojej obecności. 

― To moja sypialnia. 

Ach. Teraz to dostrzegam. Jednocześnie uderza mnie świadomość, jak zawsze blisko był przez te miesiące. Niemal tuż obok. Momentalnie zastanawiam się nad czymś jeszcze. Czy to z mojego powodu, czy w ramach perwersyjnej przyjemności, którą czerpie z słuchania jęków i wrzasków swoich więźniów. 

Patrzę mu prosto w oczy.

Nagle jestem bardzo zmęczony i pozwalam sobie na ukazanie tego na mojej twarzy. Dostrzega tę zmianę momentalnie, czuję to. 

Już nie wiem czego właściwie chcę. To trudne. 

Może powinienem spróbować obrócić to wszystko w żart? Kiedyś działało. Pozwalało mi się wycofać ze wszystkich niezręcznych sytuacji, do których sam doprowadzałem, goniąc za jakimś szaleństwem. 

Jednak im dłużej żaden z nas się nie porusza, a to wszystko staje się coraz bardziej nieznośne, wiem, że moje szanse na to, by nie zatracić tu siebie, są znikome. Dlatego rozpadam się, wystawiając na zranienie bardziej, niż kiedykolwiek. 

Unoszę wolną rękę i, nie spuszczając z niego wzroku, kieruję w jego stronę. Jestem szaleńcem. Przez więź całkowicie postradałem zmysły. A może to moja wina. Nie szukam odpowiedzi. Nie w tej chwili. Nie, kiedy on mnie obserwuje tak jak teraz. Może to coś zmieni, może będzie mi tylko trudniej, a może nie. 

Uciekam wzrokiem. 

Dotykam jego policzka. Jest zimny, lodowaty niczym marmur. W pierwszej chwili nie czuję nic. Zupełnie, jakbym dotykał pomnika. Czegoś obcego, nieludzkiego. Jednak po chwili robi coś, przez co mięśnie pod moimi palcami się poruszają.

Nie wiedzieć kiedy uścisk z mojego nadgarstka znika. Patrzę na Toma zaskoczony, a w zasięgu mojego wzroku pojawia się jego trupioblada dłoń i zdejmuje mi okulary. Nie widzę najgorzej, jednak nie mogę skupić wzroku, nie widzę detali jego twarzy. Wypuszczam drżący oddech i robię krok naprzód, tak, że niemal stykamy się ze sobą. 

― Wesołych świąt, Tom ― mówię i pochylam się. 

Uczucie jest… dziwne. Inaczej nie potrafię tego opisać. Tom wydaje się równie zaskoczony, co ja, bo w pierwszej chwili żaden z nas się nie porusza. Słyszę jakiś stukot i dociera do mnie, że to prawdopodobnie moje okulary. Jestem jednak zbyt zajęty myśleniem o tym, co teraz. Nie jestem pewien, ale możliwe, że drży mi ręka, kiedy przesuwam dłoń na tył jego głowy. To szalone. 

Przypominam sobie pocałunek z Cho. Przypominam sobie te wszystkie marzenia senne o całowaniu Severusa. Ale to jest Tom. I nie zamieniłbym tego. 

Uświadomienie sobie tego sprawia, że w końcu zdobywam się na poruszenie ustami. To jakby przebudza go z jakiegoś snu. Odpowiada. Po chwili czuję jak jego palce wplatają się w moje włosy. Ostro zakończone paznokcie drażnią wrażliwą skórę.  

Jego usta są zimne, jak cały on, ale nie zmienia to faktu, że mnie rozpala. Wczepiam się jedną dłonią w jego szatę. Zaczyna brakować mi tchu, bo gdzieś w tym wszystkim wstrzymałem oddech. Przerywam ten… ten pocałunek. Opieram się czołem o jego. I oddycham ciężko. Boję się otworzyć oczy. Boję się tego, co mógłbym zobaczyć. 

― Boisz się mnie? ― Jakby próbował skończyć moje rozszalałe myśli. Kręcę głową, co posyła śmieszne drżenie w dół mojego ciała. 

― Nie, Tom. Boję się tylko siebie. 

Początkowo milczy. Czuję jego oddech i ku mojemu zaskoczeniu, w przeciwieństwie do całego niego, on nie jest lodowaty. To daje mi poczucie, że jest ludzki. Jest bardziej ludzki,