La figura si staglia in cima alle scale. Piccola di statura, ma da quella posizione può dominarvi tutti, anche se non è realmente lì.  La prima volta la paladina ti salva, e la volta dopo sei tu a salvare lei? Anche se l'unico modo è trascinare un'estranea in qualcosa che non può comprendere?  Guardami, stolta! Hai una vaga idea di cosa ti hanno appioppato? Di quello che ti hanno spinta ad accollarti?  Credi che l'aspetto non rispecchi l'anima, che sia soltanto il suo volto ad essere rovinato?   Un gradino, due, tre. Le due figure si fronteggiano, ora. E tutto il resto, per un istante – abiti colorati, uniformi, abiti bianchi, capelli bianchi, corona – viene respinto sullo sfondo. Resta soltanto quello che per voi conta davvero: tre figure. Una scura, impossibilmente alta, in disparte.  Due sui gradini.    E prima che l'incantesimo svanisca, solo cinque parole, sussurrate:    Iracebeth.  Stai. Lontana. Da. Lui.

Parole che iniziano con la I: Intrusa.  Dalla finestra non si vede che il giardino del castello, immerso nel tramonto.  Parole che iniziano con la I: Infuriato.  La porta viene sbarrata.  Parole che iniziano con la I: Incapace, Imbranata, Inesperta.  I guanti vengono sfilati. Gli stivali tolti.   Parole che iniziano con la I: Ingannatore, Insinuante, Immorale.  L'uniforme malconcia esce di scena. L'abito di seta si riduce in stracci per la polvere.  Parole che iniziano con la I: Innocente, Impaziente, Insaziabile.  L'alba tarda ad arrivare. Il Tempo ha deciso di passare altrove la notte.  Parole che iniziano con la I: Innamorati.



Parole interrotte dai baci.  Baci interrotti dai gemiti.


   Ti chiamerò per nome... più tardi.    Ti chiamerò per nome... quando saprò qual'è.   Ho molti nomi...scegline uno che ti piaccia. Scegline uno per Underland.  Mmmm...   Cosa?   Hai un buon odore... un buon sapore.   Di cosa?   Di... di temporale. Hai l'odore dell'aria quando cominciano i lampi. Il sapore della prima pioggia sulla polvere estiva. Sei il fortunale, la tempesta, l'uragano.   Tu... Tu hai il profumo di un camino acceso in inverno, in cui bruciano pigne. Il sapore di un falò che arde sulla spiaggia. Sei una candela, sei catrame bollente. Sei l'incendio, la fiamma, la brace, il tizzone ardente.   Ilosovic...   Ember... il tuo nome è Ember.   


Lastre di pietra creano un sentiero per Oz.


È uno dei tuoi pezzi preferiti; lo hai preso dalla tua cucina apposta per lui.  Nemmeno Mirana si spiega come mai per te sia così facile; Alice era attesa da sempre, e tuttavia hanno dovuto andare a chiamarla, anche la seconda volta. Per te basta fare un passo, allungare una mano, e puoi andare da una parte all'altra, o prendere quello che vuoi. Tu pensi che questa sia la prova definitiva, come se ce ne fosse ancora bisogno, del fatto che in realtà sei sempre appartenuta ad Underland. Non Wonderland, non per te. Non c'è mai stata meraviglia nei tuoi occhi, fin dal primo istante. Perplessità, irritazione, rabbia, comprensione, gioia, amore... ma meraviglia mai, mai stupore. Il mondo in cui sei nata non era matto abbastanza, per te che hai sempre creduto all'impossibile.  Cammini su quello splendido prato, senza quasi lasciare impronte sull'erba. Lieve come una farfalla ti avvicini al mulino a vento, alla tavola sempre imbandita, al profumo dei dolci e dello zucchero. "chiudi gli occhi, Cappellaio", sussurri arrivandogli alle spalle. Ti accontenta, mentre gli posi davanti il suo regalo, che hai impacchettato con così tanta cura. Gli giri intorno, lo baci sulla guancia impossibilmente bianca, mentre le sue mani delicate aprono l'involto, accarezzano il minuscolo tesoro che gli hai portato. Una lattiera. Piccola quasi quanto una tazza, azzurra come il cielo, completamente ricoperta da un decoro di candide margherite in rilievo. Ti guarda timidamente, quasi dubbioso, nonostante l'evidenza, che un simile dono sia per lui. "Prima o poi finirà in pezzi", ti avverte. "Lo so", gli rispondi sorridendo.  Vestita di rosso e di nero, ti allontani dall'ora del tè.  A me, con la stessa tranquillità, hai regalato il tuo cuore.

Urla. Braccia mulinanti. Mani che si torcono. Un camminare in tondo, e avanti e indietro,  che non pensavi avresti mai visto in qualcun altro. Lacrime di rabbia,  lacrime di disperazione,  lacrime di shock.

   Quanto tempo sono stata via?  Quanto?  Il tempo di sistemare le cose per la mia assenza! Il tempo di avvertire che sarei mancata!  Mi avevi detto che non sarebbe cambiato niente! Quanto tempo è passato? Quanto è stato?  Una settimana... solo una settimana.  Una settimana!   Io sto via per una maledetta misera settimana e succede questo? Come è stato possibile? Come ha fatto? Dov'è?  Ascolta...  Ascoltare? Ascoltare? Ho camminato sul filo con un piede solo e tu hai lasciato che mi facesse una