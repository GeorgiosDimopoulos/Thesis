dni, zapowiedział, że idzie wziąć prysznic.

— Też powinieneś o tym pomyśleć — powiedział do ciała.

— Nie mogę. — Wzruszyło ramionami. — Bolą mnie ręce, kiedy je podnoszę. Nie będę w stanie się opłukać.

— Och, na litość boską! — westchnął, zirytowany. — Czy wszystko muszę robić za ciebie?

///

Od dnia, w którym je znalazł, widział ciało nagie niezliczoną ilość razy. Musiał. Musiał zdejmować mu ubrania, opatrywać jego rany, ogrzewać je. Musiał to robić, w przeciwnym razie ciało zmarłoby.

To nie jest ten sam rodzaj nagości, pomyślał, patrząc, jak strumyki wody z mydlinami spływają po jego srebrzystych włosach i płyną w dół poprzez blade plecy. Ciało nie było tak umięśnione, jak on, ale w zamian za to jego kondycja charakteryzowała się pewnym rodzajem gibkości oraz siły. Długa rana na ciele zniszczyła jego niegdysiejszy wdzięk i urok. Stało teraz, dziwnie przechylając się na lewą stronę, jakby szrama usztywniła i skręciła ten bok, czyniąc go krótszym od drugiego.

Prześledził linię prawej łopatki należącej do ciała, podczas gdy ono myło twarz.

— Co robisz? — spytało i spięło ramiona.

Pokręcił głową, nie będąc w stanie odpowiedzieć.

— Żyjemy — powiedział zamiast tego. — Żyjemy.

///

Wyruszyli tuż przed świtem, lecąc nad krystalicznym błękitem Morza Żółtego.

— Dokąd zmierzamy? — zapytało ciało.

Zamknął oczy i poczuł zapach soli morskiej oraz hibiskusa.

— Naha2 — odpowiedział.

///

— A więc co sprowadza was do Okinawy? — spytała ich, opierając ręce na odzianych w bikini biodrach.

Ron i Hermiona byli zbyt zajęci obmacywaniem się, by odpowiedzieć, więc on to zrobił:

— Ron słyszał od swojego brata, że tutejsze plaże są niesamowite.

Skinęła głową.

— Zatem jesteś teraz tutaj?

Spojrzał na krystalicznie błękitne niebo i na gorący oraz miękki piasek pod jego ręcznikiem.

— Charlie miał rację. Są niesamowite.

Roześmiała się i opadła na piach obok niego.

— O tak, są.

Spojrzał na nią przez ramię.

— A co z tobą?

— Co ze mną? — spytała, zerkając na niego.

— Skąd pochodzisz? I co sprowadza cię do Okinawy?

— Och, ja jestem z Chicago — powiedziała i uśmiechnęła się. — Szukam zmarłych.

///

Niedaleko wybrzeża ciało rzuciło dziwnie brzmiące zaklęcia na miotłę.

— Co to było? — zapytał.

— Niemiecki — odpowiedziało.

— Co?

— Zaklęcie wykrywająco–odpychające uroki. Niezwykle przydatne, kiedy chcesz zakraść się na wyspę okupowaną przez bandę mugolskich zbirów wojskowych.

— Gdzie się tego nauczyłeś? — zapytał, zaciekawiony.

— Uwierz mi — powiedziało ciało. — Nie chcesz tego wiedzieć.

///

Po tym, jak wylądowali, pewne dosyć perwersyjne obszary jego osobowości zmusiły go do poprowadzenia ciała z powrotem do Loisir Resort Hotel3, użycia tej podejrzanej karty kredytowej i dziwnie uroczego uśmiechu, by nielegalnie dokonać rezerwacji, oraz do tego, by zgodzić się jeszcze raz umyć ciału włosy pod prysznicem.

— Chciałbym być po prostu normalny — powiedział.

— Gdyby życzenia były końmi, ujeżdżaliby je żebracy — powiedziała mu pewnego razu. Jej oczy były takie senne, na wpół zamknięte, czekoladowo-cynamonowe, zaspokojone... Światło z łazienki rzucało migotliwe różowe cienie na jej ciemnozłotą skórę. Uśmiechnęła się do niego i odsunęła prześcieradło od piersi. — Wracaj do łóżka — wyszeptała.

Prześledził palcem linię łopatki należącej do ciała, a ciepła woda spływała po nich ku dołowi.

Ciało oparło się o niego.

— Żyjemy — powiedziało, odwracając się, by zamruczeć w jego szyję.

— Żyjemy — odrzekł i pocałował go.

///

Wszystko zawęziło się do tej tylko chwili, do tego nacisku ciepłych miękkich warg na jego własnych, do tej twardej kanciastej płaszczyzny pleców drugiego człowieka i do przerażającego napływu niezaprzeczalnego i niechcianego rozpoznania. Wcześniej wszystko było prostsze — żył w tej dziwnej swobodzie, wolności zapewnianej przez jego wygodną ślepotę. Rzeczy, które wiedział, mogły być po prostu ignorowane, a druga osoba mogła być po prostu ciałem, prawie trupem, którego uratował przed zamarznięciem. Po prostu kimś, kto przeżył, po prostu jak on sam.

Po prostu jak on sam.

Czy to oznacza, że tamten miał takie samo poczucie straszliwej i rozpaczliwej samotności? Widział twarze zmarłych w swoich snach? Orientował się, że machinalnie pragnie obecności Crabbe'a i Goyle'a, bo nie rozumie, czego chce w przypadku, gdy ich nie ma? Ich usta docisnęły się do siebie, a on uświadomił sobie ze zdumieniem, że równie dobrze mogli być ostatnimi pozostałymi — jeden z jasnej strony, a drugi z ciemnej. Uzmysłowił sobie to podczas pieprzenia się pod prysznicem w ośrodku wypoczynkowym na Okinawie, gdzie kiedyś uprawiał seks z nieznajomym.

Mógł po prostu powiedzieć, że to było pożądanie, że zmusiła go ta bliskość i straszliwa samotność, a fakt, że to był on — że to był Malfoy — nie miał nic do rzeczy. Że był tylko ciałem. Ale przestał być tylko ciałem w chwili, w której Harry go pocałował, i Harry nie mógł już udawać, że nie rozpoznaje tych wyraźnych szarych oczu z tej odległości.

///

— To jest powód, dla którego tu przybyłaś? — zapytał, zerkając na refleksy słoneczne, które iskrzyły i migotały na płycie nagrobnej.

Pokiwała głową, obracając między palcami kwiat hibiskusa.

— Kiedy zaczęła się bitwa o Okinawę, japońscy żołnierze zabijali okinawskich cywili, a moja babcia wraz z