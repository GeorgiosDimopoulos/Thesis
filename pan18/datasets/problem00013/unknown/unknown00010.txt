moją zmianę wizerunku, aż w końcu biedna kobiecina musiała wykopać go na zbity pysk, zastrzegając, że nawet jego status szefa, nie upoważnia go do gnębienia swoich pracowników. Och, gdyby tylko wiedziała, jak obaj to lubimy.



04040404

Ustawiamy się ponownie na naszych miejscach. Przybieram znudzony wyraz twarzy i patrzę na O’gormana. Trudno stwierdzić, który z nas wygląda gorzej. Ja przynajmniej nie mam na głowie peruki z warkoczykami. Skąd u Snape’a przekonanie, że Godric miał warkoczyki? Trudno stwierdzić, ale uparł się, że ma mieć ich siedem w jego gęstych włosach. Chyba za dużo obejrzał występów cyrkowych, gdzie pojawiają się lwy z pozaplataną grzywą. O’gorman jest dość szczupły, mojego wzrostu. Gdy zobaczyłem go po raz pierwszy w tej peruce, przywiódł mi na myśl przegłodzonego wikinga. ― I akcja!

― Nie mam wyboru, taka jest wola mego ojca, Godricu. Sprzedał mnie i nic na to nie poradzę. ― Wspomniany Godric jednak nie jest ani trochę wyrozumiały. Rusza na mnie z warknięciem, a potem wali w ścianę. Jedno szczęście, że w rzeczywistości jest zrobiona z miękkiej pianki, w przeciwnym razie nie byłbym w stanie się nie skrzywić. Ręka Deana przyciśnięta do mojej grdyki sprawia, że tracę na moment dech, ale nie spuszczam z niego wzroku. 

― Tak ci jest wygodnie i nie wmówisz mi, że jest inaczej! Przecież Slytherin nie wystawiłby się na pośmiewisko, afiszując swój związek z kimś takim, jak dziedzic marnej rodziny Gryffindor. Byłbym twoim ogrodnikiem, gdyby nie fakt, że jakimś cudem jestem czarodziejem! Jestem nikim w twoim małym światku złożonym z arystokratycznych rodów! 

― Godricu, wiesz, że to nie tak ― charczę, łapiąc go za ramię i odciągając je, niby z wysiłkiem. 

― Nie?! Wytłumacz mi w takim razie, dlaczego się z nią ożeniłeś, nic mi o tym nie mówiąc? To koniec, ty zdrajco! To koniec ― szepcze, odwracając się ode mnie. Robię jeszcze krok do przodu, ale O’gorman biegnie w stronę przeciwległej ściany. Kamera wciąż nagrywa, więc patrzę za nim z - mam nadzieję przynajmniej, że tak jest - smutnym wyrazem twarzy. Bądź co bądź niespecjalnie przejąłem się wiadomością, że nie będę musiał całować tym razem tego zadufanego w sobie dupka. Potrząsam zaraz głową, a moja twarz ponownie staje się, jak to lubi nazywać Snape, kamienną maską. 

― Cięcie. No, nareszcie. I co, Dean, tak cię to bolało?

― To nie była w ogóle moja wina. To on nie chciał ze mną współpracować! 

― No jasne ― wtrącam się, podchodząc do nich. ― Zapewne zaczarowałem się moją bajerancką różdżką. ― Wyciągam patyk z kieszeni i macham nim przed nosem tego rudego palanta. ― Żebyś nie mógł mnie ruszyć z miejsca, co nie? No, ale cóż poradzić, jeśli rozdmuchane ego…

― Potter, cisza. Dean, a jeśli chodzi o ciebie, nie rób z siebie takiej sierotowatej primadonny, dobrze? Macie szczęście, że tym razem wam wyszło, możemy ruszyć dalej. ― Kiwam głową, podążając za nim do wyjścia. Coś czuję, że kolejna scena będzie gwoździem do mojej trumny.



040404

― Potter, nie nadwyrężaj mojej cierpliwości. To jest prawdziwy ogier ― mówi Snape, klepiąc go po zadzie. ― Wsiadaj. 

― Poproszę kaskadera. ― Cofam się o krok, unosząc ręce w poddańczym geście. 

― Ha, ha, ha. Wsiadaj. 

―A siodło? ― Próbuję przeciągnąć to w czasie. ― Gdzie siodło? 

― Potter, nie jesteś idiotą. Znasz historię, a przynajmniej kojarzysz. Wiesz, że za czasów założycieli Hogwartu jeżdżono bez siodeł. 

― Snape… ― Kładę mu rękę na ramieniu. ― To czarodzieje. Na pewno mieli siodła. Zaufaj mi na słowo. ― Mężczyzna obrzuca mnie wzrokiem, po czym wykrzywia wargi w niestety złośliwym uśmieszku. 

― Potter, na słowo to ja mogę ci uwierzyć, że mimo tego, iż jesteś mężczyzną, nie zdobywasz norek.

Widział to? Czuję, jak twarz mi płonie. Wygrał. Bez dwóch zdań. Nie ma nawet co próbować się odszczekać. Dziękuję wszystkim świętym za makijaż, bo inaczej musielibyśmy zrobić przerwę - Salazar jest zbyt dumny, by czerwienić się publicznie. 

― Ktoś musi mnie podsadzić ― mówię, zakładają ręce na pierś. Snape kiwa głową na swojego pomocnika, a ten splata dłonie. Łapię konia za grzywę, po czym staję, na splocie i się podciągam. Ostatecznie kończę w jakiejś dziwnej figurze, próbując przełożyć prawą nogę przez grzbiet swojego ogiera. Udaje mi się w ostatniej chwili, nim koń robi krok do przodu. ― Dobra, siedzę.

― Powiedziałbym nawet, że wisisz mu na tej szyi. Potter, ogarnij się i usiądź, jak przystało na dobrze urodzonego szlachcica. Nie udawaj, przejrzałem twoje role i wiem, że potrafisz jeździć konno. 

Wzdycham, wiercąc się na zwierzęciu, by usadowić się nieco wygodniej. Myślę jednak, że jest to niemożliwe – jazda na oklep nigdy nie była moją mocną stroną. 

― Gdzie ta kobieta? ― pytam, patrząc na Snape’a. 

― Czeka na ciebie nad stawem, na końcu tej drogi. ― Wskazuje mi łąkę. No tak, a drogę wyobraź sobie sam. Wytężam wzrok i w oddali widzę jakieś połyskiwanie, pewnie kamerzyści, mający zarejestrować moją pasjonującą galopadę.

― Dobra, więc jeszcze raz. Mam