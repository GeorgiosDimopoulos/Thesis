Zmień dostawcę cukierków, te najwyraźniej ci szkodzą aż nadto. Zapadła cisza i zawisła między nimi. ― Wiesz, że poczuje się zdradzony i oszukany... ― Nie chcę słuchać tych psychologicznych bzdur. W tej chwili dzieciak nie wie, co ma w ogóle myśleć o tym, co się dzieje. Jeszcze wczoraj był w ośrodku, a już dziś znajduje się pod opieką kogoś, kto nie powinien się nim wcale zajmować. ― Jesteś dla siebie zbyt surowy, jak zwykle, Severusie. Masz prawo do tego, aby mieć... ― Nie kończ tego zdania, jeśli ci życie miłe, starcze. Obaj dobrze wiemy, czemu nadal jesteś moim kuratorem. Snape wypuścił powoli powietrze i zastanawiał się, ile jeszcze podobnych sprzeczek wytrzyma. W duchu dziękował za wszystkie sposoby mentalnego okiełznania swojego ognistego, wybuchowego temperamentu, jakich się nauczył do tej pory. Dumbledore umiejętnie naciskał na pewne sprawy, których poruszanie doprowadzało go niemal do białej gorączki. I tamten doskonale to wiedział. A jednak dalej drążył.

ooOoo

― ...siedziałeś za dobieranie się do nieletniego. Zresztą ten chłopak za niecałe cztery miesiące skończy osiemnaście lat. Nie musisz czekać. Na dobrą sprawę jest o wiele dojrzalszy od rówieśników, życie pod dachem Dursleyów odebrało mu dzieciństwo. A zarazem, paradoksalnie, wciąż jest dzieckiem, któremu nie dane było dorosnąć w normalnym otoczeniu. Interesujące... Severus przerwał swojemu rozmówcy w pół zdania, słysząc skrzypienie kół wózka Harry’ego. ― Wiem o tym. Harry naprawdę chciał się przesłyszeć. Ale wyraźnie usłyszał słowa Dumbledore'a i zadrżał. Nie mógł się pomylić, ani nic z tych rzeczy. Wjeżdżał do pokoju, gdy padły te słowa. Więc nie mógł ich przekręcić. Chociaż… Nie słyszał całej wypowiedzi, ale w jego głowie odezwał się tubalny, bełkotliwy głos, tak bardzo podobny do wuja Vernona. „Przyciągasz kłopoty i psycholi, nic nie warty smarkaczu. Zginiesz marnie, ja ci to mówię! Ktoś ci się w końcu dobierze do tyłka i zobaczysz." Cóż, chyba faktycznie tak było. Potrząsnął głową, póki są McGonagall i Dumbledore może być spokojny. O tyle, o ile. A potem i tak ma rehabilitację z tym nadgorliwym sadystą, Woodem, więc pewnie nie zobaczy się z Snapem przez najbliższe dwie, trzy godziny. Nie patrzył na niego. Może nie chciał bardziej prowokować losu, niż to było konieczne. Może poczuł się nieswojo tym niejako przyzwoleniem od Dumbledore’a, jakie Snape otrzymał. Ale to było dziwne, bo nie dostrzegł nic niepokojącego. Żadnego niezdrowego zainteresowania swoją osobą. Raczej wręcz przeciwnie. Cóż, pewnie chodziło o uśpienie jego czujności. Nie był dobry w doszukiwaniu się powodów takiego, czy innego zachowania. Wuj Vernon rzadko kiedy go lał, bo rzeczywiście coś zrobił nie tak. Najczęściej jednak bił, bo miał na to akurat ochotę i nikt nie był w stanie mu tego wyperswadować. Co jeśli Snape jest taki sam? Może się ukrywać, unikać, ale kiedyś będzie musiał się z nim zmierzyć. Sam. Potarł twarz dłonią, postanawiając zostawić ten temat, przynajmniej na chwilę. Miał mętlik w głowie po rozmowie z McGonagall. Oschła i chłodna powierzchowność kobiety była czymś, co Harry'emu się spodobało. Nie rozczulała się nad nim i nie traktowała jak dziecko. Konkretnie z nim rozmawiała i to, co mu przekazała, postawiło mu włoski na karku. Za kilka tygodni zapewne otrzyma wezwanie do złożenia zeznań na procesie trójki Dursleyów. Nie był pewien, czy da radę. Niemal całe życie o tym marzył i układał sobie w głowie co by powiedział, ale teraz? Teraz, gdy jego marzenie ziszczało się, nie potrafił o tym myśleć. Bał się, co z tego wyjdzie. A jeśli Vernona nie skarzą na karę więzienia? Nie potrafił sobie tego wyobrazić, że prędzej, czy później będzie musiał wrócić na Privet Drive numer cztery. Wzdrygnął się, otrząsając się z tej przerażającej myśli. Kuratorka zgodnie z ustaleniami miała zaglądać dwa razy w miesiącu oraz zająć się przyziemnymi, urzędowymi sprawami, o których Harry nawet nie miał czasu pomyśleć. Z jednego się cieszył, miał szansę na kontynuowanie nauki za parę miesięcy. Gdy Dumbledore i McGonagall w końcu poszli, Harry udawał, że nie słyszał tamtej wymiany zdań, ale unikał, jak mógł, jakiegokolwiek bliższego kontaktu ze Snapem. Przypuszczał, że mężczyzna prędzej czy później się domyśli, dlaczego to robi. Raczej dużo prędzej, niżby Harry tego chciał. Pozostawało utrzymywać nieduży dystans i łudzić się, że się nie zorientuje. Owszem, takie coś mogło zadziałać Vernona, ale chyba nie na jego obecnego opiekuna… No cóż, Snape i tak za dużo widział. Ale liczył, że konfrontacja nie nastąpi przed rehabilitacją. Zwyczajnie nie miałby na to sił. Rehabilitacja to była tortura w najczystszej postaci. Odkąd wyszedł ze szpitala. Oliver Wood okazał się kimś, kto nie uznawał kompromisów. Zamienił ponad półtorej godziny ćwiczeń w udrękę i walkę Harry’ego z własnym ciałem, które było zbyt słabe i nieposłuszne jego woli, aby wykonać wymagane ćwiczenia prawidłowo. Starał się, jak mógł, ale to nie było wystarczające. Nieważne, ile razy powtarzał, tyle samo razy słyszał krótkie i nieznoszące sprzeciwu: ― Jeszcze raz. A Oliver Wood był perfekcjonistą i tak długo go męczył, dręczył, aż nie zbliżył się do oczekiwanego ideału. A Harry zrobił to, do czego był przyzwyczajony przez Dursleyów, którzy wymagali od niego zdecydowanie więcej, niż mógł wykonać – zepchnął rosnący, ostry ból