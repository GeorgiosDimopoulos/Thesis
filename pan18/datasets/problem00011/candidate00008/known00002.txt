probabilmente sarebbe stato quello che se la sarebbe cavata meglio, credendo di aver sistemato le cose tra le due persone che amava di più e a loro volta lo amavano talmente tanto da provar dolore.
Lei avrebbe fatto la faccia di bronzo, cercando di andare avanti come se nulla fosse successo, come se l’unica persona che avesse mai amato non l’avesse appena condivisa con il suo migliore amico.
Banky ne sarebbe uscito devastato. Aveva mantenuto il segreto così a lungo, praticamente non osando ammetterlo nemmeno con sé stesso, che tutto quello l’avrebbe distrutto. Eppure era stato persino disposto ad accettarlo, pur di non perdere Holden.
Lei aveva fatto la scelta migliore, per tutti e tre.
Alyssa gira l’ultima pagina e non può trattenere un sorriso triste al fumetto che gli si presenta.
Holden l’aveva amata, tanto e profondamente, lo sapeva. Esattamente come lei aveva amato lui con tutta sé stessa.
Se avesse mai dovuto descrivere l’amore da favola descriverebbe proprio la loro di favola d’amore.
Ma le favole, sì sa, non sono vere, né tanto meno finiscono con il principe e la principessa che vissero per sempre felici e contenti.
Perché un conto è ciò che il tuo cuore vuole, un altro è ciò di cui il tuo cuore ha bisogno per continuare a battere.
Gli Holden e Banky del fumetto si scambiano una birra, seduti uno in parte all’altro, con sullo sfondo Jay e Silent Bob come loro solito.
Nella realtà Banky lascia il posto al suo tavolo per andare a salutare l’amico di sempre, magari con un’adulta stretta di mano per far vedere che è cresciuto, finalmente. Holden invece lo tira contro di sé e lo bacia, incurante di tutto e di tutti, facendogli addirittura cadere quel suo stupido berretto, passandogli le mani tra i capelli corti con foga.
Il loro primo bacio era stato perfetto, sotto la pioggia dopo essersi dichiarati l’uno all’altra.
Quello tra Banky e Holden è un bacio quasi infantile, adolescenziale praticamente, come se non avessero mai baciato nessun altro. È uno schiantarsi di labbra contro labbra, le mani di Holden tremano mentre lo stringe a sé, e Banky tiene chiusi gli occhi perché se si rivelasse tutto l’effetto di un nuovo tipo di droga particolarmente potente le lacrime premerebbero troppo per uscire.
Il loro non ha niente dei baci delle favole. Il loro era un bacio vero, con sorrisi idioti che non vogliono spegnersi e le gambe molle dalla paura.  
Spesso la ricerca di Amy non ha nulla di epico e difficile. Bisogna solo aver il coraggio di aprire gli occhi e aprirli ancora e accettare di aver avuto la propria Amy al fianco per tutta la vita. E bisogna avere abbastanza coraggio da fare di tutto per non perderla di nuovo.
 
 
Innamorarsi di Alyssa era stata una delle cose più facili della sua vita, gli era venuto naturale come respirare.
Adesso, con un anno di esperienza in più sulle spalle, Holden si dice che se ne sarebbe dovuto accorgere subito, proprio perché era così semplice. Le cose belle, le cose davvero belle, quelle che ti cambiano la vita in maniera inconfutabile, non erano mai facili, fanculo a loro.
Di Alyssa sarebbe stato impossibile non innamorarsi, era bella, era simpatica, era perfetta, una bellissima stella cadente, che attraversa gli orizzonti per poi continuare la sua corsa.
Lui avrebbe potuto coglierla quella stella, avrebbe potuto essere solo sua, se non avesse fatto il coglione.
Ma quando la magia finisce, quando la notte giunge alla fine, delle stelle cadenti non resta altro che polvere e un freddo cuore di metallo.
Banky invece, Banky era come un sole. Sempre presente nella sua vita, talmente intrinseco nelle sue abitudini che a malapena ci si fa caso finché non sparisce. Dopotutto chi è che, in un giorno qualunque, alza gli occhi al cielo e dice “Che bel sole”? Pochi, molto pochi, il cielo azzurro e le nuvole a pecorelle sono molto più gettonate, e anche quei pochi che lo dicono intendono la giornata in generale, l’aria che tira.
Chi è che mai definirebbe bella una stella che muore giorno dopo giorno sotto gli occhi menefreghisti di tutti, in fondo?
Ma prova a togliere il sole e vediamo quanto a lungo si riesce a sopravvivere.
Per quel che riguarda Holden, lui è già arrivato al limite massimo di sopportazione.
Ha passato un anno a cercare di mettere ordine nella sua vita, nella sua testa e ancora di più in quel cazzo di cuore.
E non smetterà mai di ringraziare Alyssa per tutto ciò che gli ha donato. Certo, della loro storia non resta che un sapore di bile in bocca e il sentirsi costantemente una merda, ma è così che vanno le cose quando l’amore non funziona giusto?
Ma se c’è una cosa che Alyssa ha fatto e a cui lui non penserà mai con rimpianto è che gli ha aperto gli occhi. A sberle in faccia e insulti sputati in viso forse, ma almeno ha funzionato.
Perché si è accorto che vivere senza Alyssa faceva male, un male cane, ma vivere senza Banky era ancora peggio.
Ed è stata Alyssa, lesbica convinta ma che finisce per cedere il proprio cuore ad un uomo che