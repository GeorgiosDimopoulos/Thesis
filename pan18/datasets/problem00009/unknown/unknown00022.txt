se non fosse stata compiuta, avrebbe portato alla morte di uno di voi dando modo a loro di credere che non foste veri amici” parla chiaramente ma come se argomentasse di cavoli e fiori.Harry e Draco si guardano impietriti: come è possibile che abbiano dimenticato tutto?“Ti hanno detto anche cosa abbiamo dovuto mantenere nel Voto Infrangibile?” domanda Harry, anche se crede di averla già, una risposta.Luna nega vigorosamente. “Ma se siete vivi, entrambi, vuol dire che siete amici. Amici veri!” esclama, applaudendo a entrambi.Malfoy fa una smorfia e si tira a sedere, sistemandosi la giacca nera. Harry guarda Luna e abbozza un sorriso, prima di ringraziarla. Fanno finta di non aver sentito quelle ultime parole. Potter e Malfoy amici veri? Pff.Harry poi la saluta, quando Draco si avvicina alla porta con l’intenzione di andarsene senza aggiungere altro.“Luna?” le dice Harry, una volta raggiunta la porta. Lei si volta a guardarlo con un sorriso gentile: “Sì, Harry?”“Neville ti stava cercando, prima…” le dice, aiutando un Fato che sembra essersi assopito con loro due, poi raggiunge la figura di Malfoy che, impettita, sembra volersene andare il più in fretta possibile da lì.  Vicino al cancello di Hogwarts, oltre il quale potranno smaterializzarsi, Malfoy rallenta il passo e fa in modo che Harry possa raggiungerlo.“Ti è chiaro anche a te cosa è successo ieri notte, suppongo, o ho troppa fiducia sulla prontezza del tuo cervello, Potter?”Harry affonda le mani nelle tasche del mantello e “no, ci sono arrivato anch’io, Malfoy” spiega.“A questo punto ci conviene ringraziare la sbronza che ci ha tolto ogni memoria e dimenticare tutto il resto” continua Draco.Harry annuisce, riverbero in un silenzio contemplativo. Chissà se quella mancanza di memoria durerà per sempre – si domanda.“E la prossima volta che ti dico di non andare a questi fottuti incontri tra ex studenti, cazzo, dammi ascolto!” lo rimprovera.Harry annuisce di nuovo abbozzando un sorriso. Poi si smaterializzano, diretti al Ministero. Entrambi dubitano che quella inconsapevolezza duri a lungo, ma al momento preferiscono non pensare al problema.Angolo VenerediRimmelCome si intuisce dal titolo di questo racconto, questo tipo di idea verrà ripresa e, sì, sarà il ricordo di quella serata che Draco e Harry hanno dimenticato AHAHAPer questa II parte infatti vorrei usare un'altra canzone e volevo chiedere a voi, se avete qualcosa da consigliarmi!Potete contattarmi sia qui nelle recensioni, sia su Ask - Twitter (i contatti li trovate al primo capitolo!)Un abbraccio,VenerediRimmel


I'm on my way from misery to happiness today


 

 

"Se siete così amici, allora, fate un Voto Infrangibile e mettetevi alla prova"

Chi lo ha detto, probabilmente, resterà un mistero, ma sono tutti troppo brilli anche solo per pensarci. Harry manda giù l'ennesimo intruglio alcolico e la gola gli va a fuoco mentre ride ed esulta per quella idea grandiosamente... stupida.

"Io ci sto, tu Malfoy?" conviene.

Anche Draco è sbronzo, motivo per cui sembra più simpatico e socievole del solito. La personalità da ragazzino spocchioso e viziato sembra essersi dissolta lasciando spazio a un Malfoy di assai più libere vedute.

Brinda con Potter e "sia dannato il Barone Sanguinario se un Serpeverde si tira indietro dopo un Grifondoro!" Esclama.

Blaise Zabini, chiaramente divertito quanto tutti gli altri, che li circondano per non perdersi l'ultima tra Potter e Malfoy, si fa spazio con una bacchetta già pronta tra le mani.

Sembra siano ritornati indietro nel tempo, infatti, c'è anche Hermione che tenta di rimproverare Harry per le sue azioni avventate e i suoi lamenti sono volti anche alle iniziative stupide che stanno proponendo tutti, “…quando a una certa età bisogna aver acquistato un minimo di buon senso” afferma ancora saccente come ai bei vecchi tempi.

C'è anche Ron che le dà ragione, perché altrimenti sa che a rimetterci sarebbe sempre e solo lui una volta a casa – anche se sotto, sotto, si sta divertendo.

Luna invece era lì fino a un momento prima e Padma è nelle vicinanze per cogliere ogni dettaglio e raccontarglielo successivamente.

"Stringetevi la mano" ordina Zabini, subito dopo aver ordinato di far silenzio.

Draco e Harry si guardano, agiscono, come se all'improvviso volessero giocare a braccio di ferro, e si fingono seri, mentre Hermione si avvicina a Ginny, con in braccio la piccola Rose, chiedendole di aiutarla a farli smettere con “questa stupidata” esclama a gran voce, ma nessuno la sta a sentire e Ginny si incammina con la nipote vicino al banchetto. Da una parte sembra contenta di aver mollato quello sfigato di Harry e la sua carriera nei Holyhead Harpies non è mai stata migliore come ora. D’altra parte, ancora pensa all’eroe che ha stregato la sua infanzia e, guardando la piccola Rose, soprattutto, immagina come sarebbe potuto essere un futuro da madre.

Zabini cammina attorno a loro, con la bacchetta puntata verso le loro mani, sembra infischiarsene di tutte le prediche della Granger e Pansy, con le braccia conserte e il sorriso spavaldo, se la ride già alla consapevolezza di ciò che si sta per compire. Una piccola vendetta