animali magici. Harry aveva faticato a convincerli che no, non sarebbe stata una buona idea presentarsi a casa di Andromeda con un micetto nero. Anche se Draco gli aveva comunicato che avevano trovato il regalo perfetto per il prossimo compleanno del bambino.Finito con gli animali, lo avevano costretto a rimanere al Ghirigoro per un’altra ora, mentre Draco e Teddy sceglievano il libro che il suo fidanzato aveva deciso dovesse regalare al figlioccio. Alla fine, non riuscendo a decidere, lo avevano convinto a comprarne tre, incastrandolo con i loro sguardi colmi di aspettativa e speranza.A pranzo, al Paiolo Magico, avevano mangiato gli stessi piatti, con Draco che aveva tagliato personalmente il cibo di Teddy perché non gli era piaciuto come lo stava facendo Harry. Non era servito a nulla fargli presente che aveva quasi cinque anni di esperienza alle spalle, Draco si era limitato a dire che era un miracolo se il piccolo non si era mai strozzato per colpa sua.In quel momento stavano bloccando la fila nella gelateria di Fortebraccio, tutti presi dalla loro discussione su che gusti scegliere per le loro coppe giganti. Harry sapeva che stava sorridendo come uno stupido, ma quello spettacolo era troppo bello perché potesse smettere e darsi un contegno.Quando tornarono a casa Tonks Draco teneva in braccio, Teddy serenamente addormentato. I capelli del bambino avevano assunto la stessa sfumatura bionda di quelli di Draco più o meno a metà della loro visita al Ghirigoro e non l’avevano persa nemmeno nel sonno.Andromeda li guardò sorpresa per alcuni istanti, quando aprì loro la porta. Osservò Draco, che sfuggiva il suo sguardo, oltremodo imbarazzato, e poi Teddy, con quei capelli biondi così inusuali per lui e la manina che stringeva la camicia del cugino, come se non volesse lasciarlo andar via.Andromeda sorrise a tutti loro con dolcezza e costrinse Harry e Draco a fermarsi a cena, affermando che era ora che conoscesse meglio il suo caro nipote.

Il passo successivo fu presentare Harry alla famiglia di Draco. O perlomeno, considerando che in effetti si conoscevano già, presentarlo in qualità di fidanzato. Fu una cosa piuttosto imbarazzante.Il pranzo venne consumato in quasi totale silenzio. Lucius non faceva che fissarlo, niente affatto amichevole, e Narcissa continuava a spostare lo sguardo da lui a Draco, come se non riuscisse a credere a quello che vedeva. Certo, Draco li aveva informati da tempo della sua relazione con Harry Potter, ma vederseli davanti era tutta un’altra cosa. Vedere Harry Potter che mangiava tranquillo a Palazzo Malfoy era un’altra cosa!All’arrivo del dolce Harry decise di chiamare a raccolta tutto il suo coraggio Grifondoro per fare ciò che andava fatto. O, nello specifico, dire ciò che andava detto.“Signor Malfoy, signora Malfoy, so che la situazione vi sembra strana, anche se immagino che Draco ve ne avesse già parlato. Vi ringrazio per l’ospitalità, e per aver messo una pietra sopra al nostro passato. Per me significa molto. Spero che d’ora in avanti potremo andare d’accordo, come una famiglia, soprattutto per amore di Draco.”Harry ignorò le occhiate stranite che gli rivolsero i coniugi Malfoy, e l’alzata d’occhi al cielo di Draco, e proseguì col suo discorso.“È per questo che oggi sono qui a chiedervi il permesso di sposare Draco.”“Sposare?” esalò Lucius. Narcissa si limitò a spalancare gli occhi, troppo stupita per parlare.“Esatto. Io amo Draco e lui ama me” e strinse teneramente la mano del suo fidanzato. “Il nostro sogno è creare una famiglia, insieme, e desideriamo avere la vostra benedizione.”Probabilmente, quello che convinse i Malfoy fu il velo di rossore che ricoprì le guance di Draco, dopo il suo discorso, e il lieve sorriso imbarazzato che rivolse a sua madre. A Harry non importava molto, a dire la verità. L’unica cosa che contava era che lui e Draco si sarebbero potuti sposare di lì a qualche mese.Narcissa Malfoy si alzò da tavola per abbracciare suo figlio, probabilmente mandando al diavolo molti degli insegnamenti ricevuti dalla sua famiglia, e per augurargli tutta la felicità che si meritava. Draco sentì gli occhi inumidirsi e nascose il viso nella sua spalla, per avere il tempo di recuperare la sua compostezza. Quando suo figlio sciolse l’abbraccio Narcissa parve esitare un attimo, poi si avvicinò a Harry, che guardava Draco con un sorriso dolce, e gli diede un bacio sulla fronte. Draco sogghignò alla vista del rossore che invadeva le guance di Harry e lui gli scoccò un’occhiataccia seccata, prima di sorridere imbarazzato.Lucius Malfoy si limitò a osservare le mosse di sua moglie, senza dire nemmeno una parola. Solo quando lei tornò a sedersi al suo fianco si riscosse e si riempì il bicchiere. Due volte. C’erano momenti in cui un uomo aveva bisogno di una sostanziosa dose di alcool. Quando si versò il vino per la terza volta si assicurò che anche i bicchieri degli altri fossero pieni.“Al vostro matrimonio” brindò, ricevendo in cambio uno sguardo grato da parte di suo figlio.“Signora Malfoy” disse Harry, quando ormai si erano spostati in salotto.“Chiamami Narcissa, Harry. Non sono necessarie tante formalità in famiglia.”“Narcissa” si arrese Harry, leggermente in imbarazzo. “C