i dobrego Ministerstwa Magii, które było niczym więcej, jak biurem do spraw i zadań, którymi nikt inny nie chciał się zajmować. Wiązało się to z tym, że miał pod sobą grupkę gorzej wyszkolonych aurorów, mniejszy budżet do wydania i więcej pracy. Większość spraw, jakie do nich trafiały, traktowały o drobnych oszustwach wewnątrzrodzinnych, zwłokach nic nie znaczących ludzi w okolicy pubów na Nokturnie i zdrad kochanków trzeciej kochanki innego kochanka. Piastowanie tego stanowiska wiązało się również z użeraniem się z garstką niewierzących w siebie (i w niego przy okazji) ludzi o dość nikłych zdolnościach nie tylko aurorskich, ale nawet tropicielskich.

— Ron... — w drzwiach gabinetu pojawiła się głowa jego sekretarki. Nie była to kobieta zbyt piękna, nie grzeszyła również wielką inteligencją . W zasadzie jedyne co potrafiła robić, nie licząc dmuchania monstrualnie wielkich, różowych balonów z gumy, było parzenie kawy. Średniej jakości, trzeba dodać. Była to jednak jedyna sekretarka, na jaką stać było jego wydział, ale lepsza jakakolwiek niż żadna.

— Tak, Alice...? — mruknął, nie unosząc nawet głowy znad sterty raportów.

Nim kobieta zdążyła cokolwiek powiedzieć, zza jej pleców rozległ się głos wyjątkowo wzburzonej Hermiony.

— Ronaldzie Weasley! — warknęła, wymijając Alice, która w tym momencie próbowała opanować sztukę znikania na życzenie.

— Coś się stało, kochanie? — zapytał, wstając od biurka i wyciągając ręce po jej płaszcz. Hermiona zignorowała go, rzuciła torby z zakupami na wyświechtaną kanapę i popatrzyła wilkiem na swojego męża.

— Byłeś nieuprzejmy — stwierdziła.

— Co? — zamrugał zaskoczony, nic nie rozumiejąc.

— Byłeś nieuprzejmy. Co ta biedna kobieta ci zrobiła? — zapytała Hermiona, opadając ciężko na krzesło. Ron westchnął, ale nie odpowiedział na pytanie. Przesunął jedynie w stronę swojej małżonki kubek z herbatą, którą zaparzył sobie pół godziny temu.

— Nie chcę twojej herbaty. — machnęła ręką. — Zawsze jest za słodka.

Ron westchnął ponownie i w duszy modlił się o cierpliwość. Z Hermioną, której układ hormonalny był w stanie skrajnego rozchwiania, można było rozmawiać tylko na dwa sposoby — za pomocą kiwnięcia głową lub ucieczki. W tej chwili nie mógł jednak ratować się przed nieuniknionym atakiem ciążowych wahań nastroju, a jako mężczyzna był na nie bardzo mało odporny.

— Co cię do mnie sprowadza? — zapytał tylko, przeczesując włosy ręką. Jego małżonka nie odpowiedziała, jedynie rzuciła mu na biurko cienką, zalakowaną kopertę.

— Przyszło sowią pocztą kurierską, pomyślałam, że to ważne — wyjaśniła.

Skinął głową i przełamał pieczęć. Wyciągnął cienki, wręcz prześwitujący, kruchy arkusz pergaminu, podpisany piórem z czerwonym atramentem przez samego ministra magii. W miarę jak jego oczy śledziły tekst, rozszerzały się w szoku.

— Ron, co się dzieje? — zapytała lekko podenerwowana Hermiona. — Ron, do cholery!

— Draco Malfoy został uznany za zaginionego — odpowiedział, bardzo powoli składając arkusik. — I to mnie przypadło w udziale odnalezienie go.

Kobieta jęknęła cicho, a Ron uśmiechnął się cynicznie. Czekało go poszukiwanie igły w stogu siana.

***

„Zdrajcy nie mają prawa umierać w ciemności” — tak mawiał zawsze ich pan, dlatego pomieszczenie, w którym posadzili skazańca, było z każdej strony oświetlone mnóstwem świec.

„Zdrajca nie może umrzeć, nim nie zrozumie, dlaczego ginie” - to kolejne słowa, które kierował do swoich podwładnych Voldemort i dlatego bito go zawsze w miejsce, gdzie ból odczuwany był dotkliwie, ale nie naruszał żadnego strategicznego punktu na ciele. Każdy urok rzucany był z wyczuciem i finezją, o którą Draco nie podejrzewał swoich byłych przyjaciół. Po każdej serii tortur pytali go, czy rozumie, dlaczego się tutaj znalazł i on za każdym razem, dopóki jeszcze mógł, pluł im w twarz, a kiedy nie dawał rady, odwracał przekrwione oczy i jawnie okazywał im brak szacunku.

„Zdrajca musi się widzieć” było kolejnym nakazem Lorda, dlatego też Vincent przyniósł lustra i rozwiesił je na wszystkich ścianach tak, że gdziekolwiek Draco by nie spojrzał, widział siebie i swoje nagie ciało.

„Wobec zdrajcy nie znaj litości” powtarzał i dlatego dwóch byłych Ślizgonów zapomniało o tym, że mają do czynienia z kimś, kogo „przyjaciółmi” byli kiedyś. Teraz mieli nowego pana, a ten życzył sobie, aby każdy, kto po jego śmierci przejdzie na jasną stronę, dotkliwie odczuł błąd własnej decyzji.

„Nade wszystko jednak pamiętaj, kiedy odejść i zadać zdrajcy największy ból” — to zdanie najbardziej podobało się tchórzliwej parze. Pewnego dnia przynieśli kij, używany zazwyczaj do gry w baseball. Gregory zamachnął się, uderzając nim Draco w tył głowy. Usłyszeli suchy trzask i zaśmiali się rubasznie, patrząc jak po bladej skórze ścieka karminowo czerwona strużka krwi. Ciało Malfoya spadło bezwładnie z krzesła twarzą do ziemi Jasne włosy szybko pociemniały.

„Znajdź taki rodzaj kary, który zostanie zapamiętany na bardzo, bardzo długo i po którym imię zdrajcy nie zejdzie z ust innych ludzi” — to stwierdzenie spodobało się Vincentowi. Przyniósł więc ze sobą pudełeczko larw. Otworzył je i wysypał obok ciała. Nie był na tyle mądry, by wiedzieć, że larwy, które posiadał, to czerwie i że lęgną się one jedynie w żywym organizmie, a to, czym się żywią, to martwe ludzkie truchło. On tego nie wiedział, ale na nieszczęście Draco, rana na jego głowie była idealną pożywką. Po kilku dniach od pozostawienia ciała, larwy rozpoczęły ucztowanie.

***

Harry