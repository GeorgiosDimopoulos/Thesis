il cervello, ma ho appena dialogato con un frigorifero" gli fece notare. "Come pensi che dovrei risolverlo questo problema? Non è neanche un problema, è più roba da incontri ravvicinati del tredicesimo tipo. I frigoriferi non parlano!"
Derek ringhiò ancora, questa volta per fermare il suo sfogo isterico, e Stiles lo guardò male. Anche se, a onor del vero, smise di blaterare. Fu in quel momento che arrivarono anche gli altri.
"Non è educato restare in quella forma" disse Cora la fratello.
"Sono certo che tua madre ti abbia insegnato a comportarti in maniera civile" le diede manforte Peter.
Cora aveva passato al notte a casa di Lydia, che aveva organizzato un pigiama party per sole ragazze. Peter, e la sanità mentale di Derek non avrebbe mai ringraziato abbastanza, aveva un suo appartamento, anche se si divertiva a piantare le tende in quello del nipote per dargli fastidio.
"Non riesce a tornare normale" informò tutti Stiles, dopo aver lanciato un'occhiata al frigo che sembrava deciso a tacere.
"Quindi questa volta tocca a lui?" chiese Danny, nascondendo uno sbadiglio dietro il dorso della mano.
Derek e Stiles si guardarono, poi il ragazzo fece una cosa che stupì tutti gli altri. Si girò verso il frigorifero, con le mani sui fianchi e la faccia seccata.
"Allora?" sbottò, dopo una manciata di minuti.
Il frigo ebbe un leggero sussulto e il suo sportello si aprì di un paio di centimetri, prima di richiudersi di colpo.
"Avete sentito?" chiese ancora Stiles, questa volta rivolto ai suoi amici.
I presenti lo guardarono come se fosse definitivamente impazzito. Tutti tranne Derek, per ovvie motivazioni, e Lydia, che guardava il frigo come se le avesse fatto un torto personale.
"Parla solo lui o la cosa è generalizzata?" si informò la ragazza.
"È generalizzata" confermò Derek.
"Quindi stavolta è la bella e la bestia" sospirò Lydia.
A quel punto tutti fecero l'associazione e guardarono affascinati i mobili e gli elettrodomestici, pochi per la verità, che arredavano il loft.
"Hai qualche suggerimento per risolvere la situazione?" ringhiò ancora Derek, un po' per il nervosismo e un po' perché in quella forma non poteva di certo parlare normalmente.
"Aspetta che si risolva da solo, come è successo a tutti gli altri" liquidò la questione la banshee. "Oltretutto, oggi è sabato. Tu e Stiles potete restare tutto il giorno qui senza problemi, nell'attesa che passi anche questa. Cercate solo di non ammazzarvi nell'attesa."
Stiles la guardò come se lo avesse appena pugnalato a morte, Derek sospirò e scosse la testa, rassegnato al suo destino.
"Ora, non so gli altri ma io me ne torno a dormire. Scott, tu avvisa lo sceriffo che non rivedrà suo figlio prima di domani" e, detto questo, fece un cenno alle ragazze perché la seguissero, girò sui tacchi e se ne andò.
Subito dopo fu il turno di Peter di battere in ritirata, e Stiles era certo che si sarebbe piegato in due dalle risate non appena avesse avuto la certezza che gli altri licantropi non lo avrebbero sentito. Jackson recuperò Liam e li salutò, assicurando che avrebbe portato lui il cucciolo a casa, seguito da Jordan che doveva prendere servizio di lì a poco. Aidan fece ciao ciao con la manina e infilò la porta, mentre Isaac suggeriva a Scott di andare subito a parlare con lo sceriffo, idea che l'alfa approvò al volo, nonostante lo sguardo oltraggiato del suo migliore amico.
Gli ultimi ad andare via furono Ethan e Danny e, prima di lasciare il loft, il licantropo prese da parte Stiles, rivolgendo un'occhiata esplicita a Derek per fargli capire che non doveva origliare.
"Senti, ho la sensazione che questa cosa stia degenerando e non mi piace che uno di noi perda il controllo sulla sua trasformazione. È una cosa seria! Perciò, ecco, fate attenzione, tutti e due, e se dovesse succedere qualcosa avvisateci subito."
Stiles lo seguì con gli occhi sgranati, mentre lasciava il loft mano nella mano con Danny. Era chiaro che Ethan avesse preso il suo ruolo all'interno del branco più seriamente di quanto tutti loro non avessero immaginato.
Una volta rimasti soli, Derek andò a sedersi sul divano con le braccia incrociate, molto più che semplicemente imbronciato, mentre Stiles girava per l'appartamento. I mobili e gli elettrodomestici si rivelarono molto più simpatici di quanto avesse pensato all'inizio, soprattutto perché gli avevano raccontato un sacco di aneddoti sulla vita di Derek all'interno del loft, alcuni dei quali potevano essere felicemente usati come arma di ricatto da lì alla fine dei loro giorni. Senza contare che avevano preparato per loro un pranzo delizioso, nonostante il frigo avesse ammesso di essere sempre mezzo vuoto e il microonde si fosse lamentato di dover fare tutto il lavoro da solo, senza la possibilità di delegarne almeno un po' a una cucina tradizionale.
La cosa più divertente in assoluto, poi, era che il super udito da licantropo di Derek non funzionava con loro. Poteva ancora sentire i rumori giù per la strada, ma dentro le mura del loft le sue orecchie funzionavano come quelle di una persona normale. Che era il motivo