oczami trochę zirytowana. — Umówiłam was na piątek. Dwudziesta ci pasuje? — upewniła się, a on pokiwał głową, opadając obok niej na kanapę.



— Czy chcę wiedzieć, jak go do tego namówiłaś? — spytał, wciąż będąc w lekkim szoku.



— Ym, zaproponowałam mu to podczas misji i gadałam, dopóki się nie zgodził — powiedziała, wysyłając Ollie’emu wiadomość, że on i Barry są umówieni na dwudziestą w ten piątek.



— Świetnie — westchnął. — Wrobiłaś mnie w randkę, na którą on nie chce w ogóle iść? — spytał, zastanawiając się, czy nie powinien tego odwołać, zanim wszystko okaże się kompletną klapą, a on i Oliver przestaną być czymś w rodzaju przyjaciół.



— On chce, ale ma problem z przyznaniem się do tego — stwierdziła Felicity. — Poza tym, cały czas powtarza, że goście tacy jak wy nie mają dziewczyn. A skoro obaj jesteście w ciągłym niebezpieczeństwie, to może powinniście mieć chłopaka, który potrafi o siebie zadbać? Pluuus — dodała, po chwili milczenia. — Lecisz na niego odkąd pokazał się na okładce jednego z tych znanych magazynów, który chyba dalej znajduje się w szafie twojego pokoju.



Allen jęknął. Miał wielką nadzieję, że Felicity o tym nie pamiętała.



— Zrobię z siebie ofermę — powiedział. — Zrobię z siebie ofermę i wszystko zawalę, i nie dość, że Oliver mnie nie będzie chciał, to jeszcze stracę przyjaciela — stwierdził.



Felicity trzepnęła go w ramię.



— Barry Allenie, przestań. Wszystko pójdzie świetnie, jeśli tylko wyluzujesz, uwierzysz w siebie i porządnie się ubierzesz — oznajmiła mu. — Jesteś superbohaterem, Flashem! — zawołała. — Powinieneś być bardziej pewny siebie.



Barry nie wyglądał na zbyt przekonanego, ale bądź co bądź, Felicity miała rację.  To przecież tylko randka. Co złego może się zdarzyć? 



Odetchnął parę razy i spojrzał na swój telefon, który zaczął wibrować i wydawać głośne dźwięki, informując tym samym o nowej wiadomości.



 




Piątek. 20. Moje mieszkanie. OQ




 



— Świetnie — westchnął.



— Co? — spytała Felicity, patrząc na niego ciekawie. — Nie mów, że napisał do ciebie i odwołał randkę.



— Co? Nie! — zawołał Barry. — Po prostu mamy się spotkać u niego. Przy odrobinie szczęścia tam zostaniemy i nie zrobię z siebie durnia na oczach innych ludzi — powiedział, mając cichą nadzieję, że wszystko pójdzie jak po maśle.


 

***

 

Tak więc Felicity miała całkowite prawo wiedzieć, mimo że wrobiła Allena w randkę z facetem jego marzeń, bez uprzedniego skonsultowania tego z Barrym. Biorąc pod uwagę rozwój sytuacji był jej za to całkiem wdzięczny. Mimo, że nie wszystko poszło jak po maśle, na co liczył.

— Naprawdę? — spytał.

— Yhm — mruknęła. — Nie wiesz może dlaczego?

— Może mieć to coś wspólnego z randką — przyznał, przypominając sobie zeszły wieczór, który potoczył się zupełnie inaczej niż to sobie wyobrażał.

— Zamierzasz cokolwiek mi powiedzieć? — spytała w końcu Felicity. — Oliver cały dzień tylko chodził i miał ten swój uśmieszek, który ogólnie jest świetny, bo oznacza, że nareszcie nie zamartwia się całym światem, ale…

— Dobra, dobra — powiedział, przerywając jej. Wiedział, że im bardziej Felicity się nakręcała tym częściej mówiła coś czego nie chciała, a to nakręcało ją jeszcze bardziej i gadała, aż ktoś jej nie przerwał lub sama zamilkła.

 

***

 


Stał przed drzwiami od dobrych pięciu minut, wpatrując się w nie jak idiota i bojąc się zapukać.


Walczyłeś z meta-ludźmi, Capitanem Coldem i jego łotrami, wsadziłeś tyle przestępców za kratki, a boisz się zapukać do jednych drzwi, za którymi jest twój przyjaciel? — usłyszał drwiący głosik w swojej głowie i odetchnął głęboko. Podniósł rękę i zapukał szybko trzy razy.


Ścisnął mocniej butelkę wina, którą trzymał w drugiej ręce i cofając się odrobinę. Drzwi otworzyły się i ukazując Olivera.



— Cześć — powiedział, uśmiechając się do niego. Queen odwzajemnił uśmiech i przepuścił go w drzwiach.



— Cześć — odpowiedział.



Barry otaksował go spojrzeniem i serce mocniej mu zabiło. Oliver miał na sobie ciemne dopasowane spodnie i zieloną koszulę. Wyglądał inaczej niż zwykle. Wciąż dobrze, nawet bardzo dobrze, ale inaczej. Allen nie wiedział w czym rzecz, dopóki nie dostrzegł, że Oliver uśmiecha się cały czas. Lekko, ale szczerze. I nawet jego oczy się do niego uśmiechały.



Allen wyszczerzył żeby i nagle zorientował się, że Oliver patrzy na butelkę, którą ten trzyma.



— Ym, to dla ciebie — powiedział i podał mu butelkę.



Oliver skinął głową i poszedł zanieść butelkę do kuchni, a Barry rozejrzał się po mieszkaniu. Było bardzo przestronne. Z dużym salonem i kuchnią, która była z nim połączona. Widział schody prowadzące na górę i mały korytarzyk, który pewnie prowadził do toalety. Wydawało się całkiem przytulnie, zwłaszcza, gdy czuć było ciekawe zapachy dochodzące z kuchni.



Ruszył w jej stronę i zajrzał mieszającemu coś w garnku Oliverowi przez ramię.



— Co to? — spytał ciekawie, a mężczyzna odwrócił się w jego stronę z łyżką, którą jeszcze przed chwilą mieszał. Nabrał trochę sosu na łyżkę i podsunął Barry’emu. 



— Spróbuj — polecił, a Allen posłusznie spróbował.



— Dobre — powiedział, nie wiedząc, czemu był tak zaskoczony. — Naprawdę dobre. Nie wiedziałem, że gotujesz — rzucił.



— Nauczyłem się