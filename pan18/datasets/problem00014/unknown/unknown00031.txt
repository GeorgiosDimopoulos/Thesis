w Hogwarcie zapewne wciąż myślą, że magia w połączeniu z elektronicznym sprzętem to zły pomysł. Smutne. Jeżeli wszystko się powiedzie, to już niedługo będziecie musieli wpuścić trochę cywilizacji do waszej szkoły. W innym przypadku wymiany szkolne przysporzą zbyt dużo kłopotów. 

― Chyba nie wydaje ci się, że przystaniemy na wszystkie wasze żądania? Nie bądź śmieszny. Kto z was jest taki szalony? Ty, ta lafirynda, która ma wprowadzić zamęt do naszego świata, czy może sam minister? 

― Jak śmiesz obrażać rodzinę ministra na terenie jego państwa!?

― I tak mnie nie słyszy. Nikt nie powiedział, że muszę szanować tego żabojada ― Patrzy na mnie z pogardą, a ja zrywam się na równe nogi i przypadam do niego w dwóch krokach. 

― Odszczekaj to! ― krzyczę, łapiąc go za przód koszuli. Jeżeli dobrze pójdzie, to może urwę mu ze dwa guziki. 

― Ani mi się śni. Nie wiedziałem, że jesteś aż tak głupi, by się z nimi naprawdę spoufalać. Cóż, sądziłem, że panna Granger nieco koloryzuje. 

― Ty! ― krzyczę, ciągnąc go w swoją stronę. Najwyraźniej adrenalina zadziałała, bo nagle znajduję dość siły, by pociągnąć go do pozycji stojącej. Wciąż jest ode mnie trochę wyższy, ale nie jest już to tak wielka różnica, jak kiedyś. 

Stoimy naprzeciwko siebie, Snape nie spuszcza wzroku z mojej twarzy. Powoli wodzi spojrzeniem po moich oczach, zahacza na moment o bliznę ukrytą pod włosami, aż w końcu kończy na moich ustach. 

― Nie obrażaj ich, bo inaczej… ― Gdybym mógł wykrztusić kolejne słowo, na pewno brzmiałoby ono pomocy. Nie, ja jednak stoję sparaliżowany jego dotykiem. Jego dłoń jest chłodna, tak, jak ją pamiętam. W połączeniu z moim rozpalonym policzkiem są jak Ying i Yang. 

― Powiedz mi, Potter. ― Jego głęboki głos łaskocze moje zmysły ― Wciąż mnie pragniesz? 

Że co kurwa? No teraz to przegiął. Zbieram się do ciętej riposty, gdy on wciąż patrzy na moje lekko rozchylone usta. Po chwili powolutku pochyla głowę, a ja potrafię myśleć jedynie o tym, że jeśli mnie teraz pocałuje, to chyba skoczę z wieży Eiffla. Taki wstyd. Potrafi manipulować mną jak kukiełką. To tyle jeśli chodzi o strategię na dzisiaj.

― Ja… ― szepczę, chcąc zaprzeczyć. Nie mam jednak szansy, bo jego wargi nakrywają moje, język przedziera się do wnętrza ust, a ja nie potrafię się wyrwać. Patrzę na niego szeroko otwartymi oczami; jego powieki są opuszczone, jak kiedyś, gdy całował mnie bez opamiętania. Jedna jego dłoń wciąż jest na moim policzku, drugą przyciąga mnie do siebie, aż nasze ciała się stykają. Nie, nie, nie, nie, nie! Po moim trupie! Nie pozwolę mu się tak traktować! Mam jakąś tam dumę oraz siłę woli i właśnie teraz mam zamiar je wykorzystać. Odpycham go i unoszę zaciśniętą pięść. Po chwili zderza się ona z jego twarzą. Niestety pudłuję i nie trafiam w nos. Oho, ktoś tu będzie miał podbite oko. Jest mi z tego powodu naprawdę wszystko jedno. 

― Nie mamy o czym rozmawiać! ― mówię, osłaniając usta dłonią. Pierwszą moją myślą było, by szybko wypłukać usta, kolejną, by już nigdy tego nie robić. Głupi, kochający idiota. Łapię moją aktówkę w rękę i wybiegam z pomieszczenia, odprowadzany jego gorącym spojrzeniem. Nienawidzę życia. 

 

***

 

Przeglądam najświeższy numer Na gorąco - francuskiego odpowiednika Proroka codziennego, gdzie każdego dnia pojawiają się nowe plotki i doniesienia. Na pierwszej stronie widnieją dwa zdjęcia - moje, zrobione po wyjściu z budynku, gdy z wściekłą miną próbuję złapać taksówkę i Snape’a. który został uwieczniony w tym samym miejscu z podbitym okiem. Według daty widniejącej w dolnym prawym rogu zdjęcia, wyszedł jakieś dziesięć minut po mnie. 

Czuję niemałą satysfakcję na widok jego twarzy. Treningi, którym poddano mnie po przyjeździe do Francji - mające na celu przygotowanie mnie do pełnienia funkcji doradcy i zarazem osobistego ochroniarza Louise, w końcu na coś się przydały. Gorszą wiadomością są już spekulacje zajmujące kolejne dwie strony oraz zeznania różnych dziwnych ludzi, twierdzących, że pamiętają mnie jeszcze ze szkoły jako rozwydrzonego, bananowego dzieciaka z rozdmuchanym ego - czyżby charakterystyka Malfoya? Natomiast D.Y.M twierdzi, że za czasów Hogwartu codziennie odbywałem godzinną terapię ze szkolnym psychologiem, jakby w ogóle ktoś taki był tam zatrudniony, jednak efekty były mierne i potrafiłem zaatakować nawet nauczyciela na zajęciach, gdy wystawiono mi złą ocenę. Dodano nawet fragmenty numerów Proroka, który nadawany był na moim piątym roku, gdy zarzucano mi chorobę psychiczną, po tym, jak twierdziłem, że Voldemort powrócił. 

Przewracam stronę, a tam czerwonym tuszem wydrukowano pytanie: Potter końcem niedoszłej unii francusko – angielskiej? Od kiedy kurwa mam połączyć się unią? 

I znowu, jak piętnaście lat temu, oskarżono mnie o problemy psychiczne. 

Pięknie, kurwa. Pięknie. 

 

***

 

― Potter, wytłumacz się. ― Minister najwyraźniej nie jest zadowolony z porannych wieści, bo rzuca mi gazetę. Zerkam na nagłówek - ma kopię Proroka Codziennego. Szykuje się wielka afera, cudownie. 

― Sprowokował mnie, panie ministrze. W przeciwnym razie nigdy bym nie dopuścił się tego czynu. ― Szlag, szlag, szlag; nie mogę powiedzieć mu, że mnie pocałował. Jakkolwiek Francja kojarzy się z wszelkimi rodzajami okazywania miłości, brak dyscypliny w czasie pracy jest surowo karany. 

― Jak to cię sprowokował