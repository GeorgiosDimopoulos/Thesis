sera lo trova sul pontile di prua, del rum scadente in parte e delle bende pulite in mano.“Se non sbaglio abbiamo un dottore proprio per questo”“È impegnato con Harrison. E con lui fuorigioco, Randall vuole me sui controvelacci”“Con quella mano rischi solo di cadere”“È solo un graffio, me la caverò”“Dà qua” gli prende di mano le bende pulite, iniziando a disfare la fasciatura provvisoria che aveva.La ferita gli taglia parte del palmo, e ricomincia a sanguinare quando toglie l’ultimo strato.“Te la sei fatta deviando il pugnale destinato a me?”Billy non dice niente, limitandosi ad una scrollata di spalle.“Rispondimi”“Sì”Ricambia il suo sguardo per un istante, prima di stappare la bottiglia e versarne il contenuto sul taglio. L’altro non fa il minimo cenno di ritirare la mano, solo un guizzo nella guancia rivela quanto deve bruciare la ferita.Lo fascia con abilità e rialza gli occhi, incontrando quelli chiari del ragazzo restati fissi sul suo viso.“Grazie” si ritrova a dire. Ha ancora la mano tra le sue, un contatto assolutamente non necessario, ma che sembra improvvisamente la prima cosa davvero sensata dopo anni di caos.Lo vede socchiudere la bocca per ribattere, ma poi Randall lo chiama a gran voce e il momento finisce.Eppure è quasi sicuro che si liberi dalla sua stretta un istante più lentamente del necessario.L’improvvisa certezza che potrebbe esserci un qualcosa, che potrebbe esserci un futuro, gli spezza il respiro.Non si volta questa volta, non lo segue con lo sguardo.La decisione è semplice quindi, e il bruciore del rum lungo la gola non fa che rendere la scelta ancora più facile: Billy chi?Eppure gli sembra di aver impressa a fuoco la sensazione della sua pelle sotto le dita.E ancora di più il suo sguardo nel suo cuore.     La mano di Billy è ruvida dal lavoro di una vita.La mano di Billy è grande, forte e disperata.La mano di Billy è pesante.È giusto, si dice.È la degna punizione che si merita per aver anche solo osato immaginare – a volte, quando il dolore della perdita era troppo forte e il rum troppo invitante, con i sensi appannati e i loro volti, così diversi ma così simili, che si confondevano dietro gli occhi – di andare avanti, di potersi costruire realmente qualcosa solo suo, qualcosa solo per sé.Non l’aveva mai chiesto, non l’aveva mai voluto e ancora non lo voleva.Non aveva mai ricercato quelle sensazioni proprio per paura di quel dolore.I muscoli bruciano per lo sforzo e le ossa scricchiolano.Aveva pregato più volte che il ragazzo si svegliasse fuori, che mandasse tutto a fanculo e sparisse dalla sua vita - perché si meritava decisamente di meglio di qualsiasi cosa lui potesse mai offrirgli, si meritava semplicemente di meglio di lui – anche se gli occhi continuavano a cercarlo in ogni momento, la sua mente continuava ad immaginare, e il suo cuore non la smetteva di battere.Avrebbe dovuto essere più forte, avrebbe dovuto tenerlo più distante ancora, per proteggerlo e per proteggersi.È giusto così. Non se lo meritava, non era giusto anche solo pensare di superare il ricordo di Thomas.È giusto così. Non l’aveva mai voluto, e aveva fatto di tutto per non vederlo in quel modo, per non sentire quel dolore.È giusto così. Il suo nome strozzato in gola e la mano dolorosamente vuota, tuttavia, sanno fin troppo di rimpianto per riuscire a far finta di niente.  C’impiegano ore a liberarsi della Scarborough, ore passate ad urlare ordini e guardandosi ansiosamente alle spalle cercando di provare sollievo nel vederla diventare sempre più piccola ed insignificante sulla loro scia. Cercando di non pensare a cos’altro si stanno lasciando dietro.Vengono riparati i danni più urgenti causati dall’Andromache e dalle bordate subite, mentre sottocoperta i feriti lottano per sopravvivere ed altri vengono già preparati per l’ultimo saluto.È notte inoltrata quando si ritrovano, nonostante l’ora, ancora tutti sul ponte, a tirare le somme di quei due giorni infernali.I nomi scorrono veloci, uno dopo l’altro, seguiti da un tonfo sordo nelle acque.“William Bones Manderly” è finalmente l’ultimo nome della lista, salutato dal grido d’addio dei suoi fratelli.Niente corpo per lui, come se fosse tornato ad essere lo spettro che era stato quando l’avevano salvato, tutto pelle, ossa e rabbia.È per l’equipaggio si dice mentre allunga una mano per prendere la spada da Logan.È solo per l’equipaggio si ripete, mentre si sporge con più urgenza e la sottrae alla presa dell’altro, che forse non l’aveva notato, forse l’aveva ignorato apposta, forse lo credevano davvero tutti capace di quell’omicidio.L’elsa è lisciata dall’utilizzo e a lama è fredda ed inerte nella sua mano, e quel gelo arriva come una benedizione.Sembra quasi cancellare il ricordo della mano di Billy stretta alla sua, così dannatamente calda nonostante la presa bagnata.La stretta era così forte che i battiti dei loro cuori si erano confusi e non sapeva più di chi era quello che gli rimbombava nella punta delle