la luce che non riusciva a passarle attraverso. Reale.

Harry si avvicinò piano, poi allungò timidamente una mano e fece passare le dita fra i suoi capelli, setosi nonostante l’immobilità forzata. Si sentì strano, e la stoffa premette ancora di più su quella parte di lui che proprio non riusciva a controllare.

“Ti piace?”

La voce di Ginny lo riportò alla realtà, e lui smise di accarezzare i capelli a quel corpo. Si girò alla sua destra, dove la sagoma che era così simile a un fantasma colorato lo fissava ancora con quel sorriso leggero e gli occhi vacui, persi e lontani.

“Ginny, ma tu…?”

“E’ il mio corpo, Harry. Io non posso più entrarci.”

Qualcosa sembrò incrinarsi in lei, ma la ragazza riprese rapidamente il controllo di sé.

“Tom è un bravo padrone di casa, e ha notato che mi desideri. Prendimi, se credi: sono tua.”

Harry rimase spiazzato a quell’affermazione. Osservò lo spirito di Ginny a bocca aperta.

Cosa voleva dire, con ‘prenderla’? Cos’avrebbe dovuto fare? Portarsi il corpo in camera?

E, soprattutto, come poteva Tom disporre di Ginny? Lei non aveva nulla in contrario?

“Oh, Harry.”

Tom era entrato nella stanza, e lo osservava sorridendo.

Harry notò che il suo sorriso era simile, molto simile a quello di Ginny. Meccanico, che cercava di trasmettere affabilità.

“Così ingenuo, Harry…”

Tom si era avvicinato, e gli aveva posato due dita sulla guancia. Harry si sentì ancora più confuso, mentre cercava di liberarsi dalla sensazione insolita di panico che era nata quando l’aveva visto.

Il suo cuore batteva più forte e c’era qualcosa, in lui, che sembrava voler emergere e lottare.

“Io… Non capisco.” ammise, sconfitto.

Tom fece proseguire la corsa della sua mano, fino a stringergli la nuca. I loro volti erano vicini, vicinissimi, e Tom lo lasciò andare solo per intrecciare le dita nei suoi capelli indomabili.

“Harry, non trovi che i tuoi capelli siano cresciuti troppo?”

Sempre più confuso e un po’ meno impaurito ogni secondo che passava, Harry non sapeva che cosa rispondere.

“Vieni, andiamo a tagliarli.”

Tom condusse Harry fuori dalla stanza, giù per le scale. Lo fece accomodare su una poltrona – la sua poltrona – e si fece portare un paio di forbici da un Elfo Domestico.

“Tom.” disse Harry “Credo di aver avuto un amnesia. Non ricordo… Non ricordo diverse cose.”

“Va tutto bene, Harry. Ci sono io.”

Le forbici passarono sul suo collo, facendolo rabbrividire per il freddo contatto con il metallo.

Ginny si era seduta su un divanetto, esattamente davanti a lui, e Harry non poté fare a meno di osservare la sua scollatura e arrossire, stupito dalle reazioni del proprio corpo.


Zac, zac, zac.


Lunghe ciocche nere caddero a terra, mentre Tom tagliava con precisione. Harry non poteva vederlo, ma avvertiva il suo respiro sulla nuca.

Si sentiva in bilico, diviso fra l’eccitazione e la paura, fra la tensione e il calore che avvertiva fra le gambe.

Ginny allargò il sorriso leggero e, quasi senza accorgersene, fece scivolare la spallina della lunga veste su una spalla, lasciandola scoperta.

Sentì Tom ridacchiare.

“E brava la mia Ginevra.”

Qualcosa stridette, ma Harry non ci fece caso, del tutto preso ad osservare la pelle pallida e traslucida che Ginny aveva denudato.


Zac, zac, zac.


“Abbiamo finito, Harry.” disse infine Tom, tornando di fronte a lui “Che vuoi fare adesso?”





***





La seduzione era uno strumento di manipolazione che si era ritrovato ad usare spesso, a Hogwarts.

Ma Harry era così ingenuo – così ingenuo! – che Tom non poté non avvertire uno strano moto d’affetto quasi sincero per il ragazzo.


Cosa dicevano i vecchi tomi oscuri, in proposito? Affezionarsi a un Horcrux faceva sì che la parte di anima racchiusa potesse scivolare fuori dal contenitore e avvicinarsi a chi si legava a lui?


Come aveva fatto lui con Ginevra.

Forse, se avesse continuato su questa strada, non sarebbe neppure stato necessario chiedere il permesso a Harry, per entrare in lui e strappare quella parte di anima che non gli apparteneva. Il frammento di Lord Voldemort sarebbe scivolato dentro di lui naturalmente, e Tom avrebbe potuto domarlo, schiacciarlo, comprimerlo e soffocarlo.

Tom aveva pensato che, se questo esperimento fosse andato a buon fine, avrebbe potuto fare la stessa cosa anche con la piccola parte di anima che vagava indisturbata per il mondo. Lord Voldemort, appena sconfitto e mutilato ancora una volta a sua insaputa, sprovvisto di un corpo da cui attingere forza magica, forse non si sarebbe rivelato un vero avversario.

Forse, se Harry gli avesse dimostrato che era possibile tenere a bada delle piccole parti del suo futuro che ormai erano già passato, Tom non avrebbe più avuto paura, e sarebbe uscito esso stesso a caccia, per scovare il frammento di sé che più lo preoccupava.

Le sue dita scorsero fra i capelli setosi di Harry, appena tagliati. Tom li aveva lasciati lunghi lo stesso, ma non fino alle spalle. Adorava il modo in cui si arricciavano, ribelli e