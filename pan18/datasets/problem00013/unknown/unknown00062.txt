mi: gdzie jest moja żona i syn?

W tej chwili Snape wiedział już, że będzie zmuszony powiedzieć prawdę, a następnie usłyszeć słowa, których najbardziej w życiu obawiał się usłyszeć właśnie od swojego byłego szkolnego oprawcy.

 

~ * ~

 

Harry Potter powolnym krokiem wszedł do środka domu wujostwa, ze zdziwieniem zauważając, że nikogo z domowników nie ma. Niepewny więc sytuacji postawił kufer z klatką z boku; aby w razie czego nikomu nie przeszkadzały, po czym ruszył najpierw w kierunku salonu. Przecież to tam najczęściej przesiadywał wuj Vernon, wraz ze swoim kochanym syneczkiem, oglądając razem telewizję. Chłopak zapalił światło i jęknął przerażony, widząc całą trójkę siedzącą bardzo cicho na kanapie. Wszyscy też zaraz spojrzeli na niego, jednak nikt nie odważył się odezwać.

– Co się stało? – szepnął tylko chłopak, podchodząc bliżej do nich. Rozglądał się przy tym uważnie, w dłoni trzymając już różdżkę na wypadek czyjegoś ataku. Ciotka kiwnęła tylko głową w kierunku kuchni, z jakiej właśnie wyszedł ubrany na czarno mężczyzna. – Profesor Snape? Co pan tu robi? – warknął, zaskoczenie przemieniając w natychmiastową złość. Nie miał pojęcia co mężczyzna tu robił, ale nie mogło być nic dobrego. – I dlaczego moje wujostwo jest w takim stanie?

– Trochę ogłady, panie Potter – mruknął tylko, a Harry od razu zamilkł, niepewny tego co ma właśnie tu miejsce. – Jestem naprawdę w szoku jak taka niewykrzesana osoba może być hrabią. Chociaż jaki ojciec, taki syn.

– ZAMKNIJ SIĘ! – krzyknął zaraz chłopak, zaciskając palce na różdżce. Chciał… Nie, on musiał znać powód, dla jakiego ten stary nietoperz postanowił go odwiedzić. Przy okazji może wyjawiłby o co mu chodzi z tym całym określeniem jego hrabią. To wcale mu się nie podobało… – Wpierw odpowie pan na moje pytania!

– Uspokój się – powiedział, starając się zabrzmieć na mile nastawionego. Nie wyszło mu to za bardzo, co dojrzał po skrzywionej minie chłopaka. – Możesz być szczęśliwy, gdyż nie będziesz musiał już tutaj mieszkać. Przyszedłem zabrać cię do mojego domu.

Harry na te słowa nie mógł wręcz uwierzyć w swoje kijowe szczęście. Miał nadzieję, że chociaż od niego uwolni się na czas wakacji.

– Nie mogę odmówić? – spytał, jakby troszkę błagalnie, jednak twardy wzrok Snape’a skutecznie wyperswadował mu ten pomysł.

W sumie, z dwojga złego, przynajmniej u Nietoperza nie będzie zmuszany do jakichś robót domowych; przecież o wiele szybciej dałoby się to uczynić magicznie.

– Nie, nie możesz. – Mężczyzna schował w końcu różdżkę, którą do tej pory celował w wujostwo nastolatka. – Idź do pokoju po resztę swoich rzeczy i będziemy się zmywać.

– W kufrze mam wszystkie rzeczy, jakie należą do mnie – odparł chłopak, będąc pewnym, że zobaczy jakiś pogardliwy uśmieszek na twarzy profesora. Mężczyzna jednak spojrzał na niego w szoku, by zaraz z delikatnego zażenowania odwrócić twarz w drugim kierunku.

– W takim razie mam rozumieć, że już jesteś gotowy, tak? – upewnił się trochę ciszej, omijając go i zmierzając w kierunku korytarza, gdzie jak miał nadzieję, chłopak zostawił swoje rzeczy. Kufer szybko zmniejszył i schował do kieszeni, natomiast klatkę z śpiącą sową, chwycił delikatnie, wracając do pomieszczenia. – Podróż świskoklikiem będzie niezbyt przyjemna dla nas, jednak twojej sowie nie powinno robić to zbyt wielkiej różnicy. Tak więc, gotowy? – Widząc, jak chłopak kiwa lekko głową, podszedł do niego podając mu klatkę i kładąc dłoń na jego ramieniu. Spod koszuli wyciągnął mały łańcuszek z literką J, mrucząc przy tym coś pod nosem, a chwilę później mogli poczuć charakterystyczne wywrócenie żołądka dla tego środka przemieszczania się po miejscach.

Harry wylądował na dywanie, nie spodziewając się, że tak szybko znajdą się na miejscu. Hedwiga zatrzepotała w proteście skrzydłami, kiedy tak gwałtownie jej klatka doświadczyła bliższe spotkanie z ziemią. Chłopak jęknął cicho, spoglądając na sowę i starając się ją uspokoić.

– Co z ciebie za pierdoła – westchnął cicho profesor, kucając obok niego i otwierając klatkę. Ptak zaraz wyleciał z niej i przycupnął na oparciu fotela. Zaraz potem mężczyzna wyprostował się, wyciągając ku czternastolatkowi rękę, a samemu spoglądając w innym kierunku. – Mój dom nie jest za wielki, jednak mam nadzieję, że chociaż trochę przypadnie ci do gustu. Mruczka, moja skrzatka powinna przygotować ci już pokój. Jest mały, ale myślę, że jak na razie to ci wystarczy. Najwyżej później pomyślimy o czymś większym – dodał jeszcze na koniec, podciągając chłopaka do góry. Nie patrzył na niego, dlatego też nie mógł dojrzeć szoku wypisanego na twarzy nastolatka.

Harry nie potrafił jakoś do końca uwierzyć w to, co się właśnie działo. Dla niego było to więcej niż nierealne, czy niemożliwe. Przecież on i Nietoperz byli nawzajem dla siebie arcywrogami i nie mogli tak po prostu jakby nigdy nic zapomnieć o swojej nienawiści. Tym bardziej nie wierzył, że jakimś cudem Snape zaczął traktować go nie jako śmiecia, a jako normalnego chłopaka. Może i był dla niego miły, jednak był bardziej niż pewny, że za tym jego zachowaniem musiało kryć się coś o wiele większego.

– Tak właściwie, to dlaczego pan to wszystko robi? – spytał, patrząc uważnie na niepewne oblicze mężczyzny. To był pierwszy raz, gdy widział swojego nauczyciela w takim stanie, jak teraz. Nigdy wcześniej nawet nie podejrzał, że będzie dane mu ujrzeć jakieś ludzkie cechy u tego Nietoperza