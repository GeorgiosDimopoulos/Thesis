.

Drapie się w zarośnięty policzek i niechętnie zwleka z łózka; nieuważny uderza biodrem o wiecznie wysuniętą półkę i syczy z bólu, gromiąc mebel wzrokiem.

Zatrzaskuje wściekłym ruchem komodę i wychodzi z maleńkiego pokoiku, na który składa się głównie łóżko i dwadzieścia centymetrów wolnej przestrzeni między nim a cholerną szafką, której szuflada tylko czeka, żeby go zabić.

Już w przedpokoju słyszy jak szuflada wysuwa się z przeraźliwym skrzypieniem.

Ją też naprawi. Ewentualnie rozwali do końca i wyrzuci przez okno, ale przynajmniej będzie mógł zapomnieć o porannych atakach.

— Dzień dobry. — Wita stojącą przy aneksie kuchennym Gwen cmoknięciem w policzek, ale dziewczyna odwraca nieco głowę i patrzy na niego złym spojrzeniem. Kevin odsuwa się od niej, unosząc dłonie w geście kapitulacji. Najwidoczniej wczorajsze wciąż nie zostało mu zapomniane.

Rozgląda się po pokoiku i drapie za uchem wciskającą mu pysk w dłonie Zed , przez chwilę nie mogąc dociec czego mu w tej scenerii brakuje.

— Gdzie Ben? — pyta orientując się nagle, co zniknęło - plecak turystyczny Tennysona, który do tej pory walał się w pobliżu szafki na buty.

— Rook wpadł po niego koło piątej. Mają jakąś robotę w Minnesocie — odpowiada Gwen i odwraca się w jego stronę, wycierając szmatką krawędź wypełnionego kanapkami talerza, upaćkaną czymś czerwonym. Kevin podejrzewa, że pomidorem, zważywszy na to, że w rogu blatu wciąż leżą jego smętne resztki.

— Mówił coś? — pyta z pozoru obojętnie i odbiera od niej talerz, by dziewczyna miała wolne ręce i zabrała na stoliczek w salonie dwa kubki z kawą. Moszczą się na swoich zwyczajowych miejscach i przez chwilę panuje między nimi komfortowa cisza, nim Gwen decyduje się odpowiedzieć na jego pytanie.

— Mówił coś o robalu. — Kevin niemal upuszcza trzymaną w dłoni kanapkę. Nie mógł jej powiedzieć, cholera, no nie mógł. — Podobno był całkiem duży i kolczasty.

Kurwa, zrobił to.

— Nie wiem o czym mówisz — odpowiada szybko i pakuje do ust cała kanapkę, licząc na to, że to odwiedzie Gwen od drążenia tematu, co zwykle nie skutkuje, jednak Kevin nigdy nie przestanie udawać głupiego jako swojego domyślnego manewru obronnego.

— Obiecałeś — mówi Gwen i mieści w tym słowie całą swoją dezaprobatę. Kevin przesuwa bliżej środka kanapki plasterek pomidora, nim decyduje się odpowiedzieć i zdusić potencjalną kłótnię w zalążku.

— Wiem, że obiecałem, ale on zasadzał się na dzieci z Trójki, zresztą zdjęliśmy go bez problemu i nawet nie musiałem absorbować metalu, wystarczył sam węgiel, och, Gwen, weź!

— Co mam wziąć? — syczy dziewczyna i gwałtownym ruchem odstawia kubek; stoliczek chybocze się na krzywych nóżkach. — Mam ci przypomnieć, że ich kwas rozpuszcza tkankę i niemal każdy metal? Czyś ty w ogóle myślał, rzucając się na to bez przygotowania? A Ben, pomyślałeś o nim, przecież…

— Ben jest pełnoprawnym Hydraulikiem, więc czy możesz przestać traktować go jak dziecko? — Dziewczyna zjeża się i odwraca bardziej w jego stronę, przez co kanapa zapada się w jednym rogu.

— Ben nie musi ryzykować życiem bardziej, niż już to robi, ty nie musisz bardziej ryzykować. Żaden z was nie myśli! — rzuca gwałtownie i wstaje z kanapy, która z jękiem wraca do swojego pierwotnego, wyleżanego kształtu. Pochyla się nad Kevinem niczym kat nad grzeszną duszą, co nieźle obrazuje jej obecny stan. — Nie uwięziliście go, a co jeśli poszedłby za wami do baru, gdzie byliście niemal bezbronni?!

— Nie uwięziliśmy, ale [i]zabiliśmy[/i], więc nie mogło za nami przyjść — poprawia ją cierpliwie Kevin i zabiera się za następna kanapkę. — Stworzeń niemyślących się nie więzi, ponieważ nie podlegają resocjalizacji.

Dziewczyna prycha w odpowiedzi.

— I oczywiście Zed też nie podlega resocjalizacji, tak? — Kevin zerka na łaszącą się nie tyle do niego, co do trzymanej przez niego kanapki Zed, która merda szaleńczo ogonem, zadowolona z tej odrobiny uwagi.

— Zed to pies — odpowiada krótko i rzuca zwierzakowi resztki chleba, które ta zjada z przyjemnością i oblizuje wymownie pysk. — Ciężko resocjalizować zwierzę. To właścicieli trzeba resocjalizować, zapomniałaś o Zaklinaczu?

— Więc nadszedł czas, żeby zresocjalizować ciebie. Koniec z włóczeniem się po nocach i napadaniem kosmitów, co ty, bawisz się w Iniemamocnego?

— Gwen, to nie tak…

— Oczywiście, że nie tak, bo to się więcej nie powtórzy, zrozumiano? — Kevin patrzy na nią smutnym psim wzrokiem, co zwykle działało i dawało mu trochę pola do manewru, ale tym razem dziewczyna pozostała niewzruszona.

— Tak kochanie — odpowiada potulnie. — Nigdy więcej nie pójdę bez planu plenić robactwo.


Ani nie dam się ponownie całować twojemu kuzynowi.


Draśnięta warga zapiekła wymownie.

 

*

 

To nie jest tak, że Kevin nie próbuje dotrzymać słowa. Naprawdę się [i]stara[/i], jednak nie może nic poradzić na to, że gdy odsłuchuje przerywaną wiadomość od Tennysona, z której rozumie wyłącznie “plemię”, “statek” i “pieprzona Minnesota” rzuca wszystko, bierze wolne na żądanie (szef każe mu tylko przywieźć więcej pancerzy tego cholernego łatajstwa — wciąż nie pogodził się ze śmiercią syna, który zginął w wypadku z udziałem jakiegoś Dziobotopusa) i po wrzuceniu do plecaka kilku ciuchów na zmianę, przykleja do lustra w łazience nabazgraną na szybko karteczkę z wyjaśnieniami dla Gwen, i wychodzi z mieszkania, czując już to specyficzne mrowienie w dole kręgosłupa.

Wsiadając do samochodu