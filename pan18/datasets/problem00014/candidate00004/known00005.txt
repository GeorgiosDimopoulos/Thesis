zaczęli pobieżne, lecz gorączkowe przeszukanie, okazało się, jak bardzo się pomylił, wybierając tego, a nie innego wędrowca na ich ofiarę.

To na pewno nie był jakiś dobrze urodzony młodzik w przebraniu sługi, lecz faktycznie sługa i to w dodatku w bardzo kiepskim stanie. Gorączka aż biła od niego mimo otaczającego ich zimna i wilgoci.

Przeszukując ofiarę, rabusie kłócili się, który z nich zawinił. Byli wściekli, gdy się okazało, że popełnili fatalną pomyłkę i zasadzili na nieodpowiednią osobę praktycznie bez grosza przy duszy. Oni normalnie nosili więcej w sakiewkach, niż ten smarkacz był wart. Wyładowali na bezbronnej ofierze frustrację i złość, a później ich agresja wzrosła na tyle, że zwrócili się przeciwko sobie. Z tej bójki cało wyszedł jedynie herszt, zabijając jednego z kamratów i ciężko raniąc drugiego. Widząc, że jeszcze żyje, dobił go jednym uderzeniem.

Z nienawiścią spojrzał na poturbowanego, którego planował ograbić i po raz kolejny kopnął jego bezwładne ciało. Nagle w umyśle zbira pojawiła się zaskakująca myśl. Gdyby tylko ranny był kimś ważnym, z odpowiednią pozycją na dworze, mógłby odbić sobie utratę dwóch miernych towarzyszy, wysyłając żądanie o okup.

Wyciagnięcie potrzebnych informacji z nieprzytomnego, rannego szczyla było zapewne kolejną stratą czasu, lecz nie miał innego pomysłu. Przynajmniej nie będzie musiał się z nikim dzielić łupem przynajmniej do chwili, aż nie znajdzie lepszych kompanów.

Splunął wściekle, to był naprawdę niedobry dzień.


OoO


Wszystko wróciło, niczym zły, męczący sen. Zimno, a zarazem gorąco pożerające jego ciało, potworny ból i przemożna chęć użycia magii. Nie mógł tego zrobić, ale coś go do tego popychało. Niemal słyszał cichy głosik gdzieś w głębi swojego umysłu, który podszeptywał coś, do czego nie powinien go namawiać.

To było nierealne. Musiało być jednym wielkim nieporozumieniem. Nic nie rozumiał, ktoś go o coś pytał, ale on nie umiał odpowiedzieć.

Czyjeś ręce mocno nim potrząsały i bezlitośnie go poklepywały. Zdecydowanie mocniej, żeby uznać to za przyjacielski gest. Gniewny głos powyżej czegoś żądał, natychmiast. Bezwzględnie groził bolesnymi konsekwencjami, gdyby nie otrzymał tego, co chce, w tym momencie, albo i jeszcze prędzej. Wkrótce zapadła cisza i otulił go sen. Nie zaznał w nim ukojenia, lecz ujrzał twarze tych, których stracił, których zabił przez swoją głupotę, swój sekret.

Istotnie magia przerażała okrucieństwem. Z jej powodu przelał tyle krwi, tyle gorzkich łez. Żył w ciągłym lęku przed ujawnieniem prawdy i tym, co za tym podążało: torturami i utratą wszystkiego co było mu drogie.

Nie chciał skończyć na stosie, albo kładąc głowę na katowski pieniek jak dziesiątki, setki ludzi, których życie zabrała nienawiść i strach innych.

Ktoś znowu nim potrząsnął i zażądał, aby otworzył oczy. Z wysiłkiem uniósł powieki.

Jakby z oddali usłyszał naglący głos:

— Nie zamykaj oczu! Pij! — Ktoś znów go zbyt mocno poklepał po obolałej twarzy. Krótko po tym coś zimnego zostało wlane do jego ust i w tym momencie zakrztusił się palącym płynem, niemal wypluwając wnętrzności.

Po chwili gwałtownie wciągnął powietrze i znów zaniósł się kaszlem. Wszystko go bolało przeokropnie. Leciutka mżawka opadała na jego skórę, ale zamiast przyjemnej wilgoci czuł ostre igły wbijające się w niego bezlitośnie.

Zadrżał, kiedy sfrustrowany głos wrzeszczał na niego, bezskutecznie starając się czegoś od niego dowiedzieć.

Nim jednak doszło do użycia siły, co było nieuniknione w podobnych wypadkach, coś się zmieniło. Ręce, które go podtrzymywały, już nie były tak niecierpliwe i chętne do uderzania. Zapach się też wydawał inny. To już nie był kwaśny odór długo niemytego ciała, lecz zapach koni, dymu i gorzałki z górnej półki, którą w Camelocie serwowano jedynie rycerzom. Jak przez mgłę widział przed sobą lśniący napierśnik.


Rycerzom? Camelotu?


— Merlin?!

Powieki opadły bez jego świadomego udziału. Senność wygrała.


oOo


Mała grupka zbrojnych powoli zbliżała się do obozu rabusiów. Musiał być tymczasowy, bo dostrzegli tylko jednego z nich, który pilnował i dość brutalnie przepytywał schwytanego.

Sądząc po jego stanie, wcześniej już był przesłuchiwany i to bardzo dokładnie. Nie wiedzieli, kim był, ale chuda sylwetka i ciemne włosy w przypominały im o zaginionym od dłuższego czasu przyjacielu. Żaden z nich nie czuł ujmy na honorze z powodu przyjaźni z tym szczególnym, tajemniczym służącym.

Przez ostatnie tygodnie zrozumieli, jak bardzo byli ślepi. Zadawali sobie pytanie, czy którykolwiek z nich byłby tak silny i uniósł podobny ciężar samotnie, nie zdradził się jednym słowem, mimo wielu nadarzających się okazji.

Pozostając niezauważeni zbliżyli się do obserwowanego mężczyzny. Obezwładnienie go nie stanowiło dla nich większego problemu.

Mężczyzna umiał się bić, ale niestety nie miał żadnych szans przeciw ich mieczom. Przeżył, ale sądząc po tym, co zdążyli się domyślić podczas obserwacji, niechybnie zawiśnie za rozbój i być może morderstwo.

Sir Gwaine powoli i ostrożnie podszedł do chudej, drżącej sylwetki skulonej pod drzewem. Gdy pewnym, ale delikatnym ruchem uniósł jej głowę i podtrzymał, oniemiał. Ujrzał kogoś, kogo bezskutecznie szukali od tylu tygodni, że na dobrą sprawę powinni dawno uznać go za martwego. A on i paru innych wciąż nie tracili nadziei.

— Merlin?!

Jego zduszony okrzyk zaskoczył pozostałych. Powoli i stopniowo podchodzili sprawdzić na własne oczy, nim wreszcie wyrwali się z tego oszołomienia i dostrzegli stan odnalezionego przyjaciela.

— Naprawdę powinniśmy częściej słuchać Gajusza — mruknął Gwaine i skrzywił się, dokonując pobieżnych oględzin obrażeń. Po chwili dodał cicho: — Dwa dni drogi