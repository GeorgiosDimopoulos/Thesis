profesor  Snape.

- Kiedy przeczytam wasze nazwisko, wyczytana osoba nakłada tiarę i siada na stołku. – oznajmił chłodno.

- Abbott Hanna!

- HUFFLEPUFF!

Harry obserwował, jak dziewczynka zeskakuje ze stołka i dołącza do bijących brawo Puchonów. Och, jak chciałby być na początku listy i mieć to już za sobą, a nie czekać w nieskończoność…

- Bones Susan!

 - HUFFLEPUFF!

 - Boot Terry!

- RAVENCLAW!

I rozpoczęła się Ceremonia Przydziału. Niektórzy byli przydzielani bardzo szybko, inni siedzieli na stołku o wiele dłużej. Kiedy profesor Snape spojrzał kolejny raz na rolkę pergaminu, ktoś po prawej stronie wciągnął ze świstem powietrze. Nieruchome oczy wicedyrektora spoczęły na jego koleżance i Snape przemówił o ile to możliwe, jeszcze bardziej lodowato.

- Granger Hermiona.

Popatrzyła przerażonym wzrokiem na Harry’ego i Rona, a Potter bezwiednie ścisnął ją za łokieć. - Hej, będzie dobrze. – mruknął cicho. – Powodzenia.

Ostatni, nerwowy uśmiech i Hermiona ruszyła w stronę Tiary. Za chwilę siedziała już na stołku i wkładała kapelusz na głowę. Ledwo dotknął jej włosów, kiedy rozdarcie przypominające usta rozciągnęło się w szerokim uśmiechu.

- GRYFFINDOR!

Uradowana Hermiona pobiegła do stołu, przy którym siedział też prefekt Percy, brat Rona. Harry westchnął z ulgą. Cieszył się, że Tiara nie umieściła jej w Slytherinie. To byłoby nie w porządku… tak samo jak to, co zdarzyło się w pociągu. Ta dziewczyna na to nie zasługiwała. Harry nie mógł zrozumieć tego, że dla niektórych czystość krew jest wszystkim. To było takie aroganckie…

Na końcu kolejki Malfoy został przydzielony do Slytherinu. Całkiem trafnie, zdążył pomyśleć, kiedy Snape wyczytał:

- Potter Harry.

Ruszył do przodu. Nie był tak pewny siebie jak Malfoy, po prostu chciał mieć już to za sobą. Mam nadzieję, że tato się nie mylił, pomyślał. Mam nadzieję, że nie mam aż tak źle w głowie, żeby trafić do Slytherinu. Wzdłuż jego kręgosłupa popełzła fala zimna.  A co, jeśli jednak mnie tam przydzieli? – pomyślał nagle.

 Co powiedziałby tata? Potomek Godryka Gryffindora kończy Hogwart w Slytherinie? Na pewno ktoś uznałby to za zabawne, ale w rzeczywistości byłoby straszne. Prawie wszyscy śmierciożercy byli Ślizgonami…  Zanim zdążył to dobrze przemyśleć, Harry opadł na stołek i założył tiarę. Wziął głęboki oddech. Cichy głosik w jego uchu zachichotał.

- No cóż… znam cię. Boisz się trafić do Slytherinu, tak? Ktoś z twoim talentem na pewno by sobie tam poradził… ale nikt z takim sercem jak twoje. Naprawdę, nie widziałam nikogo z taką mocą od bardzo, bardzo dawna…

Harry zdecydował się głęboko odetchnąć.

- Przerastasz nawet ojca. – kontynuowała Tiara Przydziału. – Będziesz miał interesującą przyszłość, Harry Potterze, choć nie tak mroczną, jak mogłaby się wydawać.  Pewne rzeczy mogą potoczyć się trochę inaczej, cóż…  Najlepszy dla ciebie będzie…

- GRYFFINDOR!

 Chciał krzyknąć z radości, ale zamiast tego popędził w stronę stołu Gryffindoru, siadając obok rozpromienionej Hermiony.

 – Jesteśmy w tym samym domu! – zawołała – Nie mogę w to uwierzyć!

Harry mógł. Ale tylko się uśmiechał, patrząc jak w chwile później dołącza do nich Ron, tworząc trio, którego nic nie zdoła rozłączyć.

Wkrótce zaczęła się uczta i przynajmniej tu sprawdziło się to, o czym opowiadali mu rodzice. Harry wprost rzucił się na jedzenie. Od słodyczy w pociągu – a te należały już do mglistej przeszłości – nie jadł nic, umierał więc z głodu. Nawet w domu nie widział tylu potraw. Tu było ich mnóstwo – wielu z nich nie potrafił nawet nazwać. Rozmowy przy stole były bardzo zajmujące, szczególnie, kiedy dołączył do nich duch Gryffindoru, sir Nicholas. Harry zapoznał się już z kilkoma kolegami. Jednego z nich, Neville’a Longbottoma spotkał kilkakrotnie wcześniej. Jego rodzice byli aurorami, przypomniał sobie Harry nagle.

- Co o tym myślisz? – zapytał Ron, wyrywając Harry’ego z zadumania. Chłopiec zamrugał.

- Przepraszam, zamyśliłem się. Co myślę o czym?

Ron się roześmiał.

– Pytałem cię, co…

 Nagle zniknęły desery i cała sala ucichła, patrząc na wstającego z miejsca dyrektora. Tak jak inni, Harry odwrócił się, by go wysłuchać.

- Witajcie w Hogwarcie. – powiedział profesor Remus Lupin. – Zanim rozejdziecie się do swoich dormitoriów, muszę ogłosić wam kilka rzeczy. Po pierwsze, wszyscy pierwszoroczni… a także kilku starszych niepoprawnych uczniów… - spojrzał znacząco w stronę braci Rona, Freda i George’a – powinni pamiętać, że wstęp do Zakazanego Lasu, jak sama nazwa wskazuje, jest zabroniony. – uśmiechnął się lekko.

- Po drugie, pan Filch, woźny, prosił mnie, abym przypomniał, że używanie magii na korytarzach szkoły jest zakazane. Dla wszystkich zainteresowanych, lista zabronionych przedmiotów została rozszerzona o proszek na bekanie i fałszywe różdżki. Cała lista wynosi w sumie trzysta dziewięćdziesiąt dziewięć przedmiotów, a pan Filch z przyjemnością udostępni ją do publicznego wglądu.

Słysząc te słowa, Harry parsknął śmiechem. Jeśli połowa tego, co opowiadał mu o szkolnych latach tata była prawdą, to znaczną część tej listy wynalazł obecny dyrektor Hogwartu…  ale Lupin ciągnął dalej.

- I oczywiście, przypominam wszystkim uczniom, żeby trzymali się z dala od mojego gabinetu w czasie pełni.

Pomruk pierwszoroczniaków przetoczył się przez Wielką Salę, choć i tak nie był tak głośny, jak Harry się spodziewał. Wszyscy wiedzieli,