, po czym rozsuwam kabinę prysznicową w chwili, gdy położenie klamki zmienia się, a drzwi uchylają i, między nimi a futryną, pojawia się dobrze mi znajoma twarz. 

― Och, przepraszam. ― Wcale nie brzmi, jakby było mu przykro. Wręcz przeciwnie, zadowolony uśmieszek na jego twarzy świadczy o czymś zgoła innym, tak samo jak jego obecność w łazience. Krzywię się do niego, stając na ręcznik, który rozłożyłem przed prysznicem. 

― Możesz być spokojny, nie mam zamiaru zabić się pod wpływem emocji. 

Odpowiada mi cichym śmiechem, robiąc jeszcze kilka kroków w moją stronę. 

― Najwyraźniej nie jesteś o tym przekonany, skoro tutaj jestem … ― Zawiesza głos, patrząc na mnie. ― Chyba, że jest jakaś inna przyczyna.

― Daj mi chwilę, zaraz przyjdę ― ucinam, odwracając się do niego tyłem. Czekam chwilę, aż słyszę jego kroki i zamykające się drzwi. Doprawdy, jakbym chciał ze sobą skończyć tylko dlatego, że mordercy to zarazem obrzydliwe i pomysłowe istoty, a ja w momencie przeżywania wizji się z nimi utożsamiam. Przecież to nic takiego. 

O innym powodzie staram się nie myśleć, a stojący za moimi plecami jeleń, prycha wyzywająco.

*

Kiedy w końcu udaje mi się ogarnąć na tyle, by założyć spodnie i luźną koszulkę, wchodzę do salonu i ze zdziwieniem odkrywam, że nie ma tu śladu po moim nocnym gościu. Zamykam oczy, licząc do trzech, by nie dać się porwać emocjom, po czym spokojnym krokiem ruszam do jednego z niewielu pomieszczeń w tym domu, którego nie zamykam na klucz. 

Wchodzę do sypialni i piorunuję siedzącego na moim łóżku Hannibala wzrokiem. Na moje nieszczęście, będąc geniuszem, jest również niesamowicie wręcz irytujący. Jednak jego obecność uzależnia. 

― Myślałem, że poczekasz w salonie. 

― Uznałem, że nie ma to większego sensu, biorąc pod uwagę, że masz naprawdę niewygodne fotele. Muszę przyznać, że jestem mile zaskoczony komfortem, jaki zapewniasz sobie w sypialni, Will.

To tylko Hannibal, zignoruj go ― powtarzam sobie w myślach, podchodząc do szafki, na którą odkładam okulary. Krzyżuję ręce, po czym patrzę na mężczyznę z uniesionymi brwiami. 

― I co teraz? Zaczniesz zabawiać mnie jakąś rozkoszną historyjką o kobietach nabitych na jelenie rogi, czy dla odmiany porozmawiamy o moim okropnym dzieciństwie, które odbija mi się czkawką? ― Czy mi się wydaje, czy naprawdę powiedziałem to tak ostro, jak chciałem? 

― Wręcz przeciwnie, Will. Zamiast tego porozmawiamy o tym, że zbyt wysoka temperatura wody niekorzystnie wpływa na nasze krążenie. ― Wykrzywia do mnie wargi w parodii uśmiechu, poklepując miejsce obok siebie.

Stoję dalej, uparcie patrząc prosto na niego. Irytuje mnie to, że doskonale wie, iż potrzebuję zwierzyć mu się z każdej sekundy odbytej wizji, że obrazy, które pokazał mi mój mózg, nie chcą mnie opuścić, duszą mnie i ciągną na dno. 

― To ty mi powiedz, o czym będziemy mówić ― zachęca mnie.

― To było okrutne ― szepczę, opadając obok niego. Ma na sobie garnitur, jak zwykle zresztą. Nie powinno mnie to już od dawna dziwić, chociaż niezmiennie tak się dzieje. Sam nie lubię takich strojów, stawiam na wygodę i minimalizm. 

― Wiesz, że jestem tu dla ciebie. Możesz mówić. ― Czuję jego dłoń na moim ramieniu i coś ściska mnie od środka. To nie powinno tak wyglądać. 

― On umierał, kiedy go dopadł. ― Odchrząkam, czując, jak łamie mi się głos. Już dawno nie pojawiła się żadna sprawa, gdzie miałby miejsce gwałt czy inna forma inicjacji seksualnej. 

Właściwie mam wrażenie, że odciąłem się od tego cielesnego aktu lata temu, w momencie, w którym zrozumiałem, jak wielką władzę ma nade mną mój umysł, a co za tym idzie, jak najbardziej się od wszystkich odsunąłem. 

Łzy pieką mnie pod powiekami, gdy pozwalam swojej głowie opaść na pierś. Siedzę tak dokładnie pięćdziesiąt sześć sekund, gdy obca dłoń zmienia swoje położenie, lądując na mojej głowie. 

― Wiem, że to trudne, ale wierzę, że dasz radę. Przezwycięż wizję, Will. Zrób to. Miałeś już do czynienia z gwałtami, to nic nowego. 

Te słowa spadają na mnie jak niewidzialne ciosy, raniąc głębiej, niżbym tego oczekiwał. Właśnie to jest kluczem. 

― To nie był gwałt. I on też to zrozumiał, gdzieś w trakcie, dlatego tak go zmasakrował. 

Gładząca mnie dłoń zamiera, a ja podnoszę głowę, by spojrzeć na zastygłego w dość dziwnej pozycji przyjaciela. 

― Doprawdy? 

― Tak. On to akceptował, chciał takiego kontaktu. Żyłby, gdyby… ― Uderzam zaciśniętą pięścią w ramę łóżka, kręcąc głową w niedowierzaniu. Tym razem nie jest to żaden seryjny morderca, a omotany obsesją, dziką rządzą, człowiek. 

― Powiedz więc, Will, co cię przeraża? Być może brzydzi?

― Co? ― Nie rozumiem, do czego pije. 

― Nie oszukuj się, nie przejmujesz się dlatego, że ten człowiek żyłby, gdyby tylko jego partner potrafił uporać się z własnymi lękami. Każde morderstwo jest złe, niemal zawsze jedna ze stron jest niewinna. Dlaczego więc teraz? Brzydzi cię wizja takiego seksu, Will? Czy może wręcz przeciwnie, emocje naszego mordercy są twoimi własnymi? 

Zrywam się z łóżka na te podłe insynuacje. Nie ma prawa mnie oskarżać, nie w tym przypadku. Trzęsę się na całym ciele, zaciskając pięści. 

Nie