słów. Nie wiem, czy kiedyś jeszcze napiszę więcej. Na początku życzę Ci wszystkiego dobrego (choć jeśli już wiesz co się stało, te słowa są tak puste i niedorzeczne, że pewnie się obrazisz, ale proszę Cię, nie rób tego) i przepraszam Cię najgoręcej. Jak skończony idiota uwierzyłem, w słowa Starego Dropsa, że to Ty, Lunatyku, jesteś szpiegiem Sam-Wiesz-Kogo. Nawet nie możesz sobie wyobrazić jak mi teraz przykro. Pluję sobie w brodę, że abym uwierzył w niewinność przyjaciela musiało się wydarzyć tyle złego. Czy potrafisz mi wybaczyć, Lunatyku? Zrozumiem, jeśli nie będziesz w stanie, mogę tylko sobie wyobrażać, jak bardzo musiało Cię to zranić. 



 Tak się głupio złożyło, że nigdy nie miałem okazji podziękować Ci, za wszystko co zrobiłeś dla mnie, dla nas, Huncwotów, zarówno w Hogwarcie jak i w Zakonie. Dumbledore zabronił się z Tobą kontaktować, a żeby się upewnić, że na pewno tego nie zrobimy wysyłał nas, mnie i Rogacza, na tyle misji, że ledwie mieliśmy kiedy spać. Mam nadzieję niedługo to odrobić.



Tu, w Londynie, wszystko jak dawniej, tylko te kilka morderstw więcej, tylko te kilka znów rodzin rozbitych, tylko życie jest coraz bardziej do bani. Sam-Wiesz-Kto wymordował mnóstwo mugoli i kilku czarodziejów, mimo że Dumbledore robił wszystko, aby go powstrzymywać.



 Wiesz pewnie, że Rogaczowi i Lily urodził się synek. To było na krótko po Twoim odejściu. Nazywa się Harry i jest małą kopią Jamesa, tylko oczy ma takie same jak Lily. Nawet miłość do quidditcha odziedziczył. Latał na miotle zanim jeszcze nauczył się chodzić. 



 Ale piszę do Ciebie w konkretnej sprawie. Chociaż nawet nie masz pojęcia, Lunatyku, jak bardzo chciałbym nie musieć Cię informować o czymś takim. I to jeszcze zdając sobie sprawę z tego, że to pośrednio moja wina. Ale powinienem chyba zacząć od początku. 



 Rogacz i Lily musieli ukryć się pod Zaklęciem Fideliusa, wiesz co to jest, prawda?  Na pewno wiesz. Dumbledore powiedział, że to konieczne. Oferował nawet, że sam zostanie ich Strażnikiem Tajemnicy, ale nie chcieli go obarczać. Pewnie myślisz teraz że to ja nim zostałem, czyż nie? Bo faktycznie, tak miało być, i mam ochotę się powiesić ilekroć sobie przypominam, jak wysunąłem inną propozycję. Żebym ja wtedy wiedział, Lunatyku, jaki błąd popełniam! Kiedy Rogaś poprosił mnie o bycie Strażnikiem, ja stwierdziłem, że cały świat będzie podejrzewał właśnie mnie, tak samo, jak Ty teraz. Wysnułem plan, by Strażnikiem uczynić kogoś niepozornego, kto nikomu nie przyjdzie na myśl. Zaproponowałem Glizdogona. Merlinie, żebym ja wtedy wiedział! Żebym wiedział! Zgodzili się, a ja tym samym przypieczętowałem największy błąd mojego życia. Nikomu o tym nie powiedzieliśmy. Dzisiaj wiem o tym tylko ja, a także ty, jeśli mi wierzysz. Bo muszę Ci to w końcu powiedzieć Lunio.


 Dzisiaj odszedł od nas przyjaciel, z którym tak wiele nas łączyło, i dopiero dziś mogę w pełni docenić co to jest życie i prawdziwa przyjaźń. Teraz, kiedy mój najlepszy przyjaciel nie żyje. Bo Lily i James nie żyją. Nie żyją przeze mnie! Przeze mnie, Lunatyku! Już w tydzień po rzuceniu zaklęcia ten mały szczur pobiegł w podskokach do swojego pana i ich wydał! James nawet nie miał w dłoni różdżki, kiedy On stanął w progu, bo myślał, że pod Fideliusem są bezpieczni! A to wszystko moja wina! Gdybym sam został tym cholernym Strażnikiem, oni by żyli! Rogacz i Lily by żyli, a mały Harry miałby rodziców. A tak został sierotą już wieku niespełna roku. Bo nie napisałem Ci jeszcze najdziwniejszego, Lunatyku. Sam-Wiesz-Kto zabił Rogacza (Merlinie, to brzmi niemal tak strasznie, jakie jest w rzeczywistości) i Lily (to brzmi jeszcze gorzej; nie mogę odegnać wizji jej zimnej twarzy i oczu pozbawionych ciepła, tak samo Jima), ale kiedy próbował zabić małego Harry'ego Avada odbiła się od chłopca i trafiła w Sam-Wiesz-Kogo! A on po prostu wyparował! Ludzie mówią, że umarł, ale Dumbledore w to nie wierzy.


 Tak więc widzisz, Luniaczku, u mnie wszystko jak dawniej, tylko jedno morderstwo więcej (przeze mnie!) tylko jedna jeszcze rodzina rozbita (mojego chrześniaka, który teraz jest sierotą, przeze mnie!) tylko życie jest coraz bardziej do niczego. Tu obok Voldemort zamordował nam przyjaciół, trochę dalej Dumbledore na to patrzył. U mnie wszystko jest jak dawniej, tyle, że świat jest teraz jakiś mniej kolorowy, tylko życie jakby stanęło, a wszyscy wokół tracą głowy. Lunatyku, proszę Cię, wróć do nas, jeśli zechcesz. Pogrzeb Jamesa i Lily (nigdy się nie spodziewałem, że właśnie tam spotkamy się kolejny raz) będzie za tydzień licząc od dnia w którym piszę. Pojawisz się? (specjalnie dla ciebie sprawdziłem, i wtedy wypada nów) Myślę, że Rogaś chciałby się z nami pożegnać. Tym razem już naprawdę po raz ostatni. 



 Wiesz, Lunatyku, odkąd się dowiedziałem, o tym, co się stało, przeszła mi cała ochota do żartów. Czuję żal, do ludzi, którzy świętują na ulicach bo są tacy radośni, tacy uśmiechnięci, mimo że Rogaś już nigdy się nie uśmiechnie. I mam wrażenie że ja też nie. Nada
l
 nie chce mi się wierzyć, że Peter mógł nas zdradzić,