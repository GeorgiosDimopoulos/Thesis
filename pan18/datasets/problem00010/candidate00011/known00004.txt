. "Stai parlando del braccio destro di Capitan America, ed era vostro fratello? Perché non lo sapevo?" Il sergente James Buchanan Barnes di tutti quei fumetti e tutti quegli esagerati film d'azione era il suo prozio e nessuno gliel'aveva mai detto? Barnes era un cognome così comune, non avrebbe mai pensato di scoprire se c'era un nesso.

"Era così affascinante in uniforme, te lo ricordi?" disse zia Lizzie. La nonna continuò a fissare fuori dal finestrino. Zia Lizzie si sporse in mezzo ai due sedili anteriori e sussurrò a Ben con il genere di sussurro che tutti potevano sentire dannatamente bene. "Non ci badare. Lei era… la preferita speciale di Bucky. C'è stato un tempo in cui erano due piselli in un baccello. Non le piace parlarne."

"E allora non gli avete più parlato? Dopo che aveva compiuto diciannove anni?" Doveva aver avuto a malapena ventisette anni quando era morto. Non riusciva a immaginare otto anni senza parlare con Emily. Si messaggiavano almeno una volta ogni due settimane.

Zia Lizzie si tirò indietro sul sedile. "Disperso in azione nel 1945," disse. "Abbiamo ricevuto una lettera, e papà l'ha bruciata."

"Quell'uomo era una fottuta disgrazia," disse Joseph. "Il suo stesso figlio. Gesù. Il suo stesso figlio, cazzo." La voce di Joseph si fece strozzata, e tirò rumorosamente su con il naso. Ben si ricordò di colpo che due dei figli di Joseph erano caduti in Vietnam. Gli si strinse lo stomaco.

"Perché odiava Bucky così tanto?" chiese Ben. "Hai detto che– cos'ha fatto?"

"Amava Steve," disse di colpo la nonna. "La mamma di Steve è morta quando era a malapena adulto, e Steve venne a stare da noi. Lui e Bucky, loro erano, lo sai."

"Un paio di omo," disse zio Joseph. "Ma non c'abbiamo mai avuto niente contro di loro, vero ragazze?"

"Non hanno mai fatto male a nessuno," disse zia Lizzie. "Bucky non era un pervertito come diceva papà, e non c'era niente di sbagliato in lui o Steve. E comunque, avevano occhi solo l'uno per l'altro."

"Bucky portava sempre fuori delle ragazze, per mantenere le apparenze," disse la nonna. "Ma erano tempi diversi. È– è bello che tu forse non lo capisci, Benji. Quanto la gente pensasse fosse una cosa malata. Quanto credesse fosse vile."

"All'epoca tentavano di curarli," disse zia Lizzie. "Elettroshock e castrazione chimica." Si diede una scrollata e fece un verso disgustato.

"Non riesco nemmeno a immaginarlo," disse Ben.

"Cosa?"

"Ho detto, non riesco nemmeno a immaginarlo!"

"Non dovresti nemmeno," disse Joseph. "Sei un omo, figliolo?"

"Uhm, zio Joseph, credo che oggigiorno si dica solo gay, ma no, non lo sono."

"Se sei un omo non mi importa," disse Joseph.

"Grazie, zio Joseph."

"Ho votato per i matrimoni gay."

"Ha sposato quella bella ragazza asiatica qualche anno fa, non ti ricordi?" disse zia Lizzie. "Com'è che si chiama, Benji?"

"Olivia," rispose Ben. Espirò lentamente e si forzò di non stringere la presa sul volante. Poteva sentire gli occhi della nonna su di sé, come se gli guardasse attraverso.

"Non significa che non sia un omo," disse Joseph.

Ben sospirò e alzò la voce. "Allora vostro padre ha buttato fuori Bucky perché stava con Steve? E non l'avete più rivisto?"

"Io l'ho visto, una volta," disse la nonna.

"Cosa?" esclamò zio Joseph. Schiacciò la faccia nello spazio in mezzo ai sedili anteriori, e la sua mano affondò con forza nella spalla di Ben e gli tirò i capelli. Ben si limitò a stringere i denti.

"È stato un caso," rispose nonna. "Forse era il 1940. Stava ballando con una qualche ragazza, ridendo. Steve era lì, a fare la carta da parati e a guardare, come se volesse mangiarsi Bucky con gli occhi. Non ce l'ho– non ce l'ho fatta a salutarli. Lui e Steve, loro formavano la loro famiglia, migliore della nostra. Avevano più amore da dare l'uno all'altro di quanto non riuscissero a racimolare ma' e pa', e avevo perso il diritto di mettermi in mezzo."

"Nonna," disse Ben, "sono sicuro che gli sarebbe piaciuto parlare di nuovo con te. Ne sono sicuro."

La nonna si girò verso di lui, con gli occhi luminosi e un sorriso brillante e tremulo le trasformò il viso.

"Sì," rispose. "Lo penso anch'io. Ci penso ogni giorno, Benji. Ogni giorno."

A Ben pizzicarono gli occhi.

"Capisci, allora?" chiese la nonna. "Perché dobbiamo andare a vedere Steve, ora che è qui? Non saremo in giro ancora a lungo. Dobbiamo aggiustare le cose."

"Quello che ha fatto vostro papà non è colpa vostra, nonna."

"Avremmo potuto impegnarci di più," ribatté zio Joseph in tono burbero