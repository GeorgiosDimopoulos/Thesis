Kalormenu. Teraz rozumiała, czemu Rabadasz starał się o jej rękę. Tak, zapewne jako jedyna z tego rodzeństwa odnalazłaby się jakoś na dworze w Taszbanie, pewnie nawet bez trudu przewyższyła go i sama sprawowała władzę. Chociaż obowiązki wymagały, aby spotykała się z każdym, najwięcej czasu spędzała właśnie z Zuzanną. Wieczorami chętnie odwiedzała jej komnaty, gdzie przy herbacie opowiadała jej o swoich rodzinnych stronach, snując niekończące się opowieści o swoich licznych przodkach i ich wyczynach. Zuzanna słuchała, czasami tylko coś dodając i komentując, ale żadne z jej słów nie było zbędne. Początkowo dla Arawis było to dziwne, bo kalormeńskie kobiety ceniły bogatą, kwiecistą mowę, zaś Zuzanna wyraźnie wyrażała się oszczędnie, przedkładając znaczenie słów nad ich ilość. Jednak każda jej uwaga była cenna i nawet jeśli wiele razy godziły w tradycje i obyczaje Kalormenu, Arawis nie mogła się z nimi nie zgodzić. Księżniczka odnalazła w królowej siostrę, której tak naprawdę nigdy nie miała. 

Dni mijały powoli i nieuchronnie, aż w końcu nadszedł czas wyjazdu. W dzień wcześniej Piotr wydał wielką ucztę na cześć gości z Archenlandii. Po wykonaniu tańca, Arawis wracała na swoje miejsce, ale po drodze ktoś ją zatrzymał. To była Zuzanna.- Pięknie tańczyłaś - powiedziała - Chciałabym, żebyś mnie tego kiedyś nauczyła.- Tylko kobiety z Kalormenu mogą... - zaczęła, ale Zuzanna położyła jej palec na ustach.- Ciii... Powtarzasz to jak mantrę. Ileż to już razy słyszałam „Tylko kobiety z Kalormenu to, tamto...“. Nie jesteś już w Kalormenie.- Nie, to prawda, nie jestem i pewnie nigdy już nie będę. Moja rodzinna ogłosiła mnie zdrajczynią. Ten, kto mnie zabije, otrzyma tytuł i ziemię. - No właśnie. Tymczasem tu, w królestwie Aslana, nie ma takich nieludzkich praw. To bajkowe miejsce, a bajki są piękne, tak jak ty - ledwie zauważalnie ujęła jej dłoń, wyprowadzając z głośnej sali - Dlatego liczę, że kiedyś i mnie tego nauczysz. To jak?- Nie - odpowiedziała Arawis i patrząc na zdumioną twarz Zuzanny dodała - Gdy kobieta chce okazać wdzięczność, wykonuje taniec pięciu zasłon. Ale jest jeszcze taniec siedmiu zasłon. Chciałabym... - zawała sie przez chwilę, nie odrywając oczu od twarzy królowej - móc nauczyć cię właśnie jego.- A czym on się różni od tamtego?- Tym, że kobieta wykonuje go, kiedy chce okazać... komuś swoją miłość.

Zuzanna przytuliła ją, całując delikatnie w ciemne, rubinowe wargi. Arawis, którą wyznanie to kosztowało chyba całą siłę woli, z trudem odpowiedziała na pocałunek, trwający bardzo krótko. Jednak ta chwila wystarczyła, aby wyzbyła się wątpliwości. Kiedy skończyły, odruchowo chciała odpowiedzieć „Kobietom z Kalormenu nie wolno...“, ale zdusiła to w sobie, ujmując dłoń Zuzanny, kiedy ta prowadziła ją po schodach do swoich komnat, w których spędzić miały jej ostatnią noc w Ker Paravel.

Dla Zuzanny to była najpiękniejsza noc w jej życiu. Odkąd przybyła do Narnii, minęły długie lata. Spędzała je w towarzystwie rodzeństwa, które kochała zresztą szczerze, jednak wiedziała, że potrzebuje czegoś więcej. Dla Narnijczyków była królową pochodzącą z innego świata, piękną ale jakby odległą, bliską bóstwu. Nie miała w sobie tej naturalnej serdeczności i rozbrajającego ciepła, którymi emanowała Łucja. Jedyną propozycją jaką do tej pory otrzymała, była ta, którą złożył jej Rabadasz, budzący raczej śmiech niż sympatię. W Arawis odnalazła natomiast wszystko, czego pragnęła. Partnerkę do rozmów, kogoś, kto widzi w niej człowieka. Towarzyszkę, przyjaciółkę, a wreszcie... kochankę.

Kiedy zasypiała, wciąż trzymając ją za rękę, zastanawiała się, jak sprawić, aby Arawis została tutaj dłużej. Wiedziała, że Kor na nią czeka. Ale jak prosty chłopak, nawet jeśli był w istocie królewskiego rodu, mógł być partnerem dla tej starannie wykształconej, obdarzonej wdziękiem, inteligencją i ogładą dziewczyny? Wiedziała, że kocha Arawis. Czy ona też kocha ją? Wyznania, które tego wieczora ciemnooka dziewczyna składała jej tyle razy, brzmiały tak szczerze, że nie śmiała w nie wątpić. Biła się z myślami, aż w końcu zasnęła.

Otworzyła oczy, kiedy nagle poczuła czyjąś obecność. Arawis spała tuż obok. Zuzanna podniosła się i znieruchomiała, bo na środku swojej komnaty dostrzegła wielkiego lwa. Wydawał się rzeczywisty, choć w bladym świetle księżyca nie była tego pewna. Przetarła oczy.- Aslan? - spytała.- Tak, córko Ewy - głos nie pozostawiał wątpliwości. Wydawał się zabarwiony smutkiem.- Czy coś się stało?- Owszem. Zgrzeszyłaś - chociaż nie zrobił żadnego gestu, jego spojrzenie mówiło wszystko - Wiesz dobrze, Zuzanno, że to, co tej nocy robiłaś, jest grzechem. Wiesz o tym, nauczono cię tego przecież. - Ale... - szok odebrał jej na chwilę mowę.- Zło towarzyszyło powstaniu Narni, kiedy dzieci Adama i Ewy przywiodły je do rodzącej się krainy. Kiedy wasza czwórka tu przybyła, zło skusiło jednego z was. Teraz, kiedy zbliża się kres waszego pobytu tutaj, ponownie stało się coś, do czego nie powinno dojść. - Zło? Co jest złego w...- Moje dziecko, nie jesteś już niewinną dziewczynką, która nieświadomie grzeszy i której łatwo można wybaczyć. Być może kiedyś to się zmieni. Ale jutro... wszystko się skończy.- Nie! Poczekaj! - Zuzanna krzyknęła, ale zanim dokończyła ostatnie słowo, jego już tam nie było.- Co się stało? - Arawis uniosła się i spojrzała na Zuzannę.- Nic... nic takiego... to tylko