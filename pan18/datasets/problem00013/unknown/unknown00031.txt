? Kiedy staliśmy się nami, zamiast nim i mną? Naprawdę nie mam na to dokładnej odpowiedzi. Zgaduję, że działo się to stopniowo. Ci, którzy patrzą na mnie i mojego słodkiego wybawcę, nie wydają się jednak tego aprobować. 

Obejrzałem się na mojego towarzysza. Wydawał się być obojętny na oburzenie, którego byliśmy przyczyną. 

Albo to, albo stał się wyjątkowo wiarygodnym aktorem. 

Ścisnąłem lekko jego dłoń, starając się uzyskać jakąkolwiek formę uznania, emocję, jakąkolwiek reakcję… ale on patrzył prosto przed siebie, ani razu się nie oglądając. Naśladowałem go. 

Po kilku chwilach poczułem tylko dość mocny uścisk jego ręki; to upewniało mnie, że wciąż tam był, czułem jego obecność i wiedziałem, że wszystko będzie w porządku. 

A przynajmniej on chciał, bym tak czuł.

01010101010

Byłem szczęśliwy i chciałem, by cały świat się o tym dowiedział. By dowiedział o moim mrocznym rycerzu, który tak dzielnie trzymał mnie przy życiu, z dala od gorzkich okrucieństw życia po przepowiedni. 

Wyczuwam niepewność w jego krokach, zażenowane spojrzenie, które mi posyła, a także to, jak trudno jest mu powstrzymywać chęć złapania mojej ręki i otoczenia mnie silnymi ramionami, zabrania mnie z powrotem do naszego bezpiecznego, zacisznego raju. Naszego Edenu. 

Chwytam jego rękę; by zapewnić mu nieco komfortu, a także by stłumić swoje własne obawy. Chciałem uwierzyć, że wszystko będzie dobrze, że wszystko się uspokoi. Gdyby tylko udało mi się przekonać o tym samego siebie, może jednocześnie uspokoiłbym jego własne obawy. 

Czuję, jak drga pod wpływem naszego dotyku. Ściska delikatnie moją dłoń, by zapewnić mnie o swoim wsparciu, lojalności i miłości. Odpręża się. Oddycham z ulgą. Oby tak zostało. 

Wciąż słyszę te szepty: 

- Co oni sobie myślą! Tak nie może być. 

- Powinien się wstydzić…

- Pederasta*

- …zadawanie z wątpliwym bohaterem…

- Ten człowiek to potwór.

- Żyje tylko dla nas. W końcu jest naszym wybawcą. 

Skrzywiłem się. Chciałbym, żeby mogli usłyszeć to, co mówią. Co dało im poczucie rościć sobie prawa do mnie, czy jakiejkolwiek innej istoty? Co dało im prawo, by mnie osądzać? Jego? Nas?

Czuję ich sprzeciw, ich nienawiść, które emanują z ich słów...

To mnie zasmuca. Łamie mi serce, że ci, dla których walczyłem, nie mogą być dla mnie naprawdę szczęśliwi. 

Czy oni naprawdę nie myślą o nikim, poza sobą? Razem z moim mrocznym rycerzem ofiarowaliśmy swoje życia wojnie, żeby oni i ich dzieci mogli żyć w pokoju… i to jest to, co dostajemy w zamian? 

Spojrzałem na mojego obrońcę; miał wzrok utkwiony przed siebie, co rusz patrząc beznamiętnie na któregoś z naszych prześladowców. Jest doskonałym aktorem, dzięki czemu przetrwał jako podwójny agent. Jego twarz stawała się nieczytelną maską, ilekroć tego potrzebował. 

Na moje szczęście - albo i nie - potrafię pokonać jego obronne mury i dotrzeć do serca…

I mogę powiedzieć, że jest zbolałe równie mocno, co moje.

Idziemy dalej przed siebie, pozostając przez dłuższą chwilę w tym stanie umysłu. I przez cały ten czas rozmyślałem nad tym, jak przechyliła się szala aktu sprawiedliwości.

Życie było niesprawiedliwe. 

A jednak mimowolnie marzyłem, by takie nie było. Nie tylko dla mnie, ale również dla mojego obrońcy. 

_

* oryginalnie " cradle-robber " Generalnie za pederastę uznaje się mężczyznę, który utrzymuje kontakty ze znacznie młodszym od siebie partnerem, jednak pojawiają się również definicje mówiące o tym, że to po prostu człowiek homoseksualny.

"Save your eyesFrom your tearsWhen everything's unclearYou'll be safe hereIn my armsThrough the long, cold nightSleep tightYou'll be safe here."010101010





Ten fatalny dzień rozpoczął serię niefortunnych zdarzeń. 

W jakiś sposób komuś udało się wyśledzić naszą kryjówkę. Wszystkie te miesiące bycia dyskretnym poszły na marne. Momentalnie zaczęły napływać dziesiątki, setki, tysiące sów. Straciłem już rachubę, ale to nie było ważne. Te wszystkie listy oznaczały jedno. 

Jak oni w ogóle mieli czelność myśleć, że wiedzą, co jest dla mnie najlepsze? Kto umarł i ukoronował ich królami i królowymi? Chciałbym wiedzieć, który z tych drani, których zabiłem, albo przynajmniej doprowadziłem do upadku, był za to wszystko odpowiedzialny. Przeklinam ich, niech idą do diabła, a najlepiej jeszcze dalej. 

Co jednak rani mnie najbardziej, to te wszystkie listy, wyjce, które dostaję od tych, którzy twierdzą, że mnie znają, że się o mnie troszczą i mnie kochają. Od tych, którzy uważają się za moją rodzinę.

Przez całe moje życie chciałem być szczęśliwy, kochany i spełniony. I właśnie teraz, gdy w końcu odnalazłem mój cel, ci wszyscy, którzy twierdzili, że się o mnie troszczą, byli pierwszymi, którzy się ode mnie odwrócili. Kwestionują moje decyzje, moją moralność, a nawet zdrowie psychiczne. Posunęli się nawet do psychoanalizy. To sprawia, że na samą myśl o tym drżę.  

Moi przyjaciele… a raczej przyjaciele Chłopca, Który Przeżył, byli wśród tych, którzy obrażali mnie i wyrażali swoją nienawiść. Jeden z nich nawet odgrażał się, że przestanie się ze mną przyjaźnić. 

Przeczytałem kilka listów, to stąd się o tym dowiedziałem. Ale przestałem po dwudziestym trzecim arkuszu czerwonego, świecącego pergaminu. Ręce mnie bolą od oparzeń, oczy od łez, a serce rozrywa od środka. 

Uznałem, że nie zostało mi nic innego, niż tylko wrzucić