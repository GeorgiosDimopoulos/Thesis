catturare. Invece di morire tentando. Invece di morire dentro di quell'ossessione che ha i contorni della voglia e la consistenza del proibito. Due persone normali prenderebbero il tè senza uccidersi di sguardi e di parole. Due persone normali non odierebbero mentre desiderano. Ma quella follia è un passo a due.

 

 

"Il vero segno dell'intelligenza non è la sapienza, ma l'immaginazione."

Grazie a Lisa per il prompt!!

L’immaginazione come una maledizione, un veleno che lo intossica, che risale alla mente come una droga. Fantasie di pelle, di dita, di bocca. E Sherlock non sa gestirle, non sa spiegarle, non vuole neanche analizzarle. Moriarty e la pistola sulla lingua. Moriarty e quelle osservazioni casuali sul suo letto. Moriarty e la sua voce rauca a scavare dentro, lasciando solchi profondi nell’anima. Gli suscita odio, gli suscita disgusto. E poi desiderio, ossessione, amore. Parole, solo parole, senza significato e senza logica. Non sono adatte a Sherlock, non sono fatte per la sua mente. Lui è ingegno, intelletto, non fantasia. “Il vero segno dell'intelligenza non è la sapienza, ma l'immaginazione.” mormora Moriarty.Quello del suo sogno, quello della sua visione, quello che esiste solo nella sua testa. Solo per lui.

"L'immagine di Moriarty lo insegue anche nei sogni"

Grazie a Sakura per il prompt!

Era sempre lì.Un'ossessione, un segno indelebile sull'anima, una lenta e inarrestabile invasione che finiva per corrodergli la carne e la mente e il cuore.Perfino dietro le palpebre chiuse - quando Sherlock finalmente crollava addormentato fra un caso e l'altro - Moriarty lo perseguitava. All'inizio un'ombra, inquietante e immateriale. Più avanti, un sorriso. Poi gambe, braccia, mani, dita allungate a toccarlo. E pelle, nuda pallida pelle. Dall'inquietudine al piacere era stato un passo troppo breve, in un malsano gioco di specchi distorti: Sherlock vedeva qualcosa di Moriarty in se stesso e lo odiava - si odiava - , ma le differenze erano abbastanza da attrarlo come una falena pronta a bruciare di quella luce crudele.Lo voleva prendere, lo voleva catturare, lo voleva lontano. Perché solo così, forse, sarebbe stato al sicuro dal proprio desiderio.

“Sono la tua debolezza, Sherlock.”

Grazie a Rosa per il prompt!

Londra sotto di loro, il cielo plumbeo sopra e quell’attimo, quella pistola, quel secondo che si dilata all’infinito. E tutto torna alla mente analitica di Sherlock: seguire Moriarty, trovare Moriarty, catturare Moriarty, pensare come Moriarty, essere Moriarty. Tutto torna e acquista un significato che Sherlock non capisce. Perché quella scomoda sensazione nello stomaco è tutta umana e per nulla logica. È tutta sbagliata e basta. Una debolezza da soffocare, ma troppo forte per essere sconfitta.“No!” urla.Prima la voce, poi la mano, e sembra comunque troppo tardi. Parte un colpo, assordandoli entrambi, spandendo nell’aria odore di bruciato. Nuovamente ogni cosa sembra congelarsi. Stanno immobili, in piedi, a fissarsi, aggrovigliati in quell'istante di lotta. Moriarty ha un graffio profondo sulla guancia, dove il proiettile l’ha sfiorato nella colluttazione. “Sono la tua debolezza, Sherlock.”Ma lui non può rispondere, non riesce a parlare, non capisce, forse per la prima volta.Perché l'ha salvato?

Il tè con Moriarty è ormai un rituale.Meno aspettate, invece, sono le parole che gli sente pronunciare.

Grazie a Lisa per il prompt!

Non era normale stare lì, a prendere un tè, le pistole in tasca come se fosse un rituale consolidato ritrovarsi un criminale internazionale in salotto ogni volta che la casa si svuotava. La mancanza di John, però, aveva reso Sherlock particolarmente incline alle avventatezze. Più del solito. Perché in tutte le altre occasioni, quella che agli occhi degli altri appariva come una follia insensata era per Sherlock il frutto di un veloce calcolo di pro e contro, cause ed effetti, studio del comportamento umano e statistica, logica, razionalità. Ma non c'era nessuna logica nell'indugiare in quegli assurdi pomeriggi con Moriarty, nella speranza di trovare qualcosa che lo incastrasse sul serio. Era stato bravo, da quando era tornato, dopotutto: ogni traccia di vecchi crimini cancellata - e Sherlock aveva contribuito involontariamente, eliminando le cellule periferiche della sua rete -, ogni prova sparita da tutti i computer che potevano contenerla. Non c'era più nulla a cui aggrapparsi, neanche per Sherlock. «Hai in mente qualcosa di grande, qualcosa di definitivo, qualcosa di ancora più spettacolare del tuo finto suicidio... e del mio. Hai perso un'enorme quantità di denaro solo per ricominciare da capo. Vieni qui e parli di morte e di decisioni importanti.»«Ti amo.»A quelle due parole seguì un silenzio irreale. Sherlock le ricevette proprio come un colpo di pistola, e poi il processo iniziò: le analizzò, le scompose, ne valutò le possibili implicazioni, le trappole, le motivazioni. Le ripercorse così tante volte, da ogni possibile lato, da renderle completamente e inequivocabilmente incomprensibili. «Non hai idea di quale possa essere il trucco