di lui, sollevando appena gli angoli della bocca "Tu eri ad un party di gala, in un certo ambiente formale, e ti sei ubriacato come una spugna e hai iniziato a fare il cretino incurante di tutto e tutti. E io ti ho invidiato, per questo." ammise, con le labbra che tremavano "Tu mi sembravi libero, e incurante, e capace di fregartene di tutto e di tutti per fare ciò che volevi. Hai sfidato Yurio a ballare e lui ha accettato perché è un bambino e, non so, perché voleva umiliarti dopo che tu avevi umiliato il vostro nome al Gran Prix? E io vi osservavo volteggiare in mezzo alla sala e la mia invidia cresceva, la mia meraviglia, la mia voglia di potermi aprire al mondo così, senza pensiero alcuno..."
"Viktor..." sussurrò a questo punto Yuuri, allungando una mano sulla sua guancia e raccogliendo l'unica lacrima che era sfuggita al suo controllo. Non poteva non farlo, Viktor che piangeva era sbagliato, era così sbagliato che meritava una correzione immediata, era talmente sbagliato che lui doveva fermarlo.
Ma Viktor, ovviamente, continuò.
"E poi mi son detto: perché no? Ho mandato mentalmente tutti a quel paese e ho marciato verso di te, ti ho afferrato e abbiamo ballato. Mentre la gente ridacchiava e scattava foto, io ero felice."
Viktor, ora, sorrideva in un modo così dolce che Yuuri abbassò la mano ed iniziò a sporgersi verso di lui. Voleva baciarlo. Doveva baciarlo, per placare tutto ciò che gli si stava muovendo dentro, e poi...
"Poi è arrivato Chris ad unirsi al divertimento" lo interruppe Viktor, riprendendo a parlare "perché è un cazzone, e a tutt'oggi ti giuro che non so dove si sia procurato il palo. Si è tolto la camicia perché è un esibizionista, e tu ti sei tolto i pantaloni "per essere pari", così hai detto." Viktor ridacchiò, alzando una mano a coprire la bocca. Nonostante i suoi occhi fossero ancora colmi di lacrime d ripieni di dolcezza, Yuuri non stentava a credere che la scena fosse stata talmente esilarante da suscitare lo stesso effetto anche a distanza di tutto quel tempo (... E avrebbe voluto uccidersi per questo. Non posso credere di averlo fatto davvero!)
"Chris, che ovviamente non ha alcun freno inibitore, ti ha sfidato al suo particolare tipo di danza. E tu... Tu hai girato lo sguardo, e mi hai visto." Viktor scosse la testa, come a schiarirsi le idee "Sì, avevamo danzato prima, ma non credo che tu ti fossi reso conto di chi ero. Eri leggermente ubriaco, dopotutto." aggiunse, come a scusarlo, e Yuuri sospirò, rassegnato "Ma in quel momento hai visto me, Viktor, e mi sei venuto incontro cercando proprio me, e mi hai abbracciato e ti sei strusciato e mi hai detto cose incomprensibili e poi hai esclamato: "Viktor, be my coach!"." Viktor sorrise. Il suo sguardo era di nuovo lontano, perso nei ricordi "Ed è stato in quel preciso momento che ho capito di desiderarti. Perché sembravi così sincero - in vino veritas -, così puro, così senza vergogna... O forse perché eri in mutande e ti stavi strusciando su di me?" il tono leggero del solito Viktor prese il sopravvento nell'ultima frase, e Yuuri gemette e si coprì il viso con le mani, desiderando ancora una volta di scomparire.
"... E insomma" concluse Viktor, tornando serio "Dopo la lap dance, fra parentesi fantastica, tu eri praticamente nudo e continuavi a starmi appiccicato e ho pensato che ero quindi l'unico ad avere la possibilità di riportarti in albergo, dato che avevi decisamente bisogno di dormire." Yuuri aprì due dita e rialzò lo sguardo, sbirciando verso Viktor "E lì..." non concluse, come se fosse in difficoltà. Il suo viso era tutto contratto, e passava dalla colpa al rimpianto e al desiderio.
"... Lì?" lo incoraggiò Yuuri.
Viktor scosse la testa, poi alzò una mano e si coprì parzialmente il viso, in un gesto di sconfitta.
"... Lì ti ho avuto." sussurrò, così piano e veloce che Yuuri ci mise alcuni secondi a processare le parole, e a rendersi conto del loro pieno ed effettivo significato.
"... Cosa?" esclamò infine, e Viktor aggiunse un'altra mano sulla faccia e si accartocciò su se stesso, come se fosse schiacciato dal proprio senso di colpa.
Yuuri era ancora senza parole; incredulo per ciò che Viktor aveva confessato. Non tanto per il... rapporto... in sé, quando per il fatto che non se lo ricordava.
... Cioè seriamente mi state dicendo che ho fatto sesso con il mio idolo inarrivabile e non me lo ricordo? Cioè va bene ora ci faccio sesso sempre ma insomma era la mia prima volta???
"... Mi sono sentito uno stupratore." continuò a confessare Viktor, la voce già bassa attutita ancor di più dalle mani "Tu eri ubriaco, sicuramente non potevi essere consenziente ed io... Avrei dovuto essere più lucido, più maturo, ma tu mi avevi conquistato ed ero su di giri e ti volevo così tanto e tu non ti sei negato e..."
Yuuri, finalmente di nuovo padrone del proprio corpo, gli afferrò i polsi e glieli scostò dal volto con decisione. La