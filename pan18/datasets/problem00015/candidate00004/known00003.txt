nie przyniosło mu takiej sławy. Chuck był rozpoznawany na ulicy, ludzie prosili go o autografy, chcieli robić sobie z nim zdjęcia i dręczyli go o kolejne tomy.

Teraz, kiedy Chuck siedział przed komputerem i oglądał koty przemierzające kosmos na deskorolce (to przynajmniej miało więcej sensu niż skórki od banana), miał poczucie spełnienia życiowego. Romanse? Niech wszyscy o tym zapomną! On, Chuck Shurley, był prawdziwym pisarzem z piekła rodem! I nawet — drżyjcie, czytelnicy — nie musiał już justować, ustawiać interlinii na półtora i zwiększać czcionki, by wizualnie zwiększyć objętość. Szaleństwo.

(No dobrze, czasem ustawiał czcionkę na dwanaście i pół. Przezorny zawsze ubezpieczony).

*

Internet jest ciekawym, nieco śmiesznym i w stu procentach przerażającym miejscem, którego nie sposób poznać do końca. Tak jak każdy, tak i Chuck nieustannie zagłębiał się w takie zakamarki, o jakich się nawet filozofom nie śniło. Tych szalonych kotów nie znajdywał przecież specjalnie, nie był typem człowieka, który włącza Google i wpisuje „kot przemierzający kosmos na skórce od banana”. Zaczynał klasycznie, od słuchania muzyki i zagłębiania się w kolejne proponowane filmiki na YouTubie, a kończył na instrukcji obsługi wózka widłowego.

Po premierze dwudziestej drugiej części „Supernatural” — kiedy to Chuck razem z redaktorem ustalili, że zrobią sobie przerwę i wrócą z nowymi książkami za kilka miesięcy — Chuck stwierdził, że wreszcie pora zobaczyć, co o jego dziełach pisze szanowny internet.

To był błąd.

No dobrze, może nie taki błąd jak kupienie pierwszej butelki rumu w wieku siedemnastu lat, upicie się i odkrycie następnego ranka, że w domu nie było żadnych leków przeciwbólowych. To był trochę mniejszy błąd, ale nadal błąd.

Znalazł stronę poświęconą cyklowi „Supernatural”, z czego bardzo się ucieszył i zaraz począł buszować po wszystkich jej zakamarkach, czytać każdą opinię na temat postaci i fabuły oraz — ponieważ Chuck nigdy nie twierdził, że jest dobrym człowiekiem — zapoznawać się z przypuszczeniami fanów na temat dalszych losów braci Winchesterów, bo może mógłby coś z tego wykorzystać, skoro i tak zawsze fabuła wychodziła mu w praniu. W końcu kliknął na ciekawie brzmiącą zakładkę zatytułowaną „Fanfiction” i...

Tak więc no. Koty na skórce od banana już nie wydawały się takie dziwne.

*

Egzystencjalne pytania Chucka mnożyły się jak szalone, ale tak samo szalenie umierały, zazwyczaj zakończone sromotną klęską (kiedyś Chuck zastanawiał się przez całe trzy dni, czy zjedzenie przeterminowanego jogurtu będzie miało bardzo złe czy tylko trochę złe skutki, aż w końcu jogurt przeterminował się na tyle, że po jego zjedzeniu Chuck sklasyfikował te skutki jako „wielcy filozofowie zastanawiają się nad pewnymi kwestami przez całe życie i dochodzą do wielkich wniosków, a ja zastanawiałem się nad zeżarciem jogurtu o kilka dni za długo i moje wnętrzności płoną” — po tym incydencie już nigdy nie myślał o terminach ważności jogurtów). Czasem pozwalał sobie na ten luksus bawienia się z pewną myślą i balansowania nad przepaścią, w którą mógłby spaść, gdyby chciał szukać odpowiedzi, a innym razem ciągle powracał do tych samych rzeczy, nad którymi zastanawiał się od dziecka.

Do niedawna niezmiennie najważniejszym pytaniem jego życia pozostawało pytanie o Chuckowy status w epoce kamienia łupanego. Jednak nic — nawet koty na skórce od banana, nawet jogurty, które obowiązuje pierwsza zasada jogurtów (czyli: nie mówimy o jogurtach) — nic nie przygotowało go na to, co odnalazł w najczarniejszych czeluściach internetowego serwisu o jego cyklu „Supernatural” pod enigmatycznie brzmiącą zakładką „Fanfiction”.

Teraz najważniejszym, najbardziej niezrozumiałym i niemożliwym do ogarnięcia pytaniem było: czemu, do cholery, ludzie piszą o zakochanych w sobie braciach?!

To chyba przewyższało wszystkie bizony, o jakich marzył Chuck.

Ponieważ dobrze, opisał ich jako tak jakby seksownych (poza tymi krzywymi nogami Deana, ble), więc mógł to zrozumieć. W jakiejś jednej tysięcznej procentu. W dziewięćdziesięciu dziewięciu i dziewięćset dziewięćdziesięciu dziewięciu tysięcznych procentu po prostu tego nie ogarniał — to byli bracia, ich życie naznaczone zostało wieloma klęskami, to byli bracia, matka im umarła, ojciec im zaginął, to byli bracia, jednemu zamordowano ukochaną dziewczynę, a drugi miał więcej romansów niż Chuck powodów do życia, TO BYLI BRACIA, a poza tym orientacja seksualna każdego z nich nie pozostawiała żadnych wątpliwości — bardziej hetero to nawet sam Chuck nie był (no, to akurat kiepskie porównanie, bo jeśli istnieje coś większego niż liczba romansów Deana, to jest to liczba barów LGBT odwiedzonych przez Chucka). Jeżeli ktoś w czymś takim widział materiał na romans, to Chuck nie miał dla niego dobrych wieści!

Próbował analizować ten fenomen. Być może zza kartek „Supernatural” wyzierały lata pisania kiepskich romansideł. Chuck totalnie mógłby sobie to wyobrazić, przecież już nie raz i nie dwa (i nie trzy, i tak dalej...) przerabiał jakieś fragmenty starych powieści i wpasowywał je w realia nowej, kiedy gonił go termin i nawet ryzykowna czcionka trzynaście oraz interlinia półtora nie dawały zbyt wiele (z pustego to i Salomon nie naleje, o czym Chuck boleśnie przekonał się już parę razy podczas pisania — te butelki rumu powinni produkować zdecydowanie większe! I dodawać gratisowe opakowanie proszków na ból głowy. Teraz, kiedy Chuck jest już szanowanym pisarzem, wystosuje petycję do producentów alkoholi). Jeśli ktoś spędził lata na opisywaniu milionów sposobów na związek długonogiej blondynki i barczystego bruneta albo uroczej niskiej szatynki i nieco chudego rudzielca, to na pewno odcisnęło się to na jego psychice oraz zdolnościach pisarskich. Wziął też pod uwagę, że fani mogli wyczuwać, jaki był pierwowzór