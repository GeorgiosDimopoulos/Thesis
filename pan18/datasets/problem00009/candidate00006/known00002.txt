prima volta in cui era stato punito da Freezer – e  quelle di Freezer erano punizioni esemplari – aveva compreso che per vivere  bisognava mentire: costruirsi un tappeto di favole comode da calpestare e utili  ad andare avanti. La verità non serviva davvero a nessuno, se quella verità era  il degrado di un principe che doveva fare il mercenario e camminare a capo  chino.   Meglio mentire a se stessi e dire che sì: comunque era una  soluzione abbastanza conveniente.       La prima cosa avesse notato di lei, con un’evidenza  spropositata, era il fatto fosse libera. Lo fosse fino alle estreme  conseguenze. Non doveva mai pensare prima di parlare e se l’imploravi di farlo –  in senso lato, ovviamente. Un saiyan non implora. Un principe ordina soltanto - quasi ti rideva in faccia. Era una terrestre insulsa e deboluccia come tutte  le nullità del proprio pianeta: eppure si dava arie da padrona dell’Universo.  Era persino convincente, a ben vedere.   La prima cosa avesse notato di lei era che non avesse mai  davvero paura. O meglio: chiamava paura un problema passeggero, un colpo  al cuore, l’adrenalina che saliva all’improvviso. Tutto qui. Il terrore – quello  vero. Quello che s’incolla dentro e ti mastica l’orgoglio – non sapeva neppure  cosa fosse.   Uno poteva domandarsi se non fosse un atteggiamento di  comodo. Un modo per darsi un tono e confondere le acque: eppure accanto a lei  realizzavi ch’era tutto il contrario. Non c’era niente da confondere. Era  esattamente così: prendere o lasciare.       La cosa più sorprendente di tutte, però, quella che davvero  non trovava giustificazione né nella verità, né nella menzogna, era non avesse  paura di lui. Non lo temesse affatto. Peggio: forse nutrisse persino qualcosa di  molto prossimo alla simpatia pura e semplice.   Perché?   “Hai gli occhi tristi.”   Era vero.   L’aveva baciato.   Non si erano più fermati.       Il sesso poteva essere un’ottima scusa per ripristinare  qualcosa di simile all’equilibrio. Precario, senz’altro: ma una specie di  stabilità alternativa comunque. Aveva pensato che in fin dei conti poteva essere  per entrambi la stessa cosa: vedere un po’ com’era.  Com’era farlo con una scimmia. Com’era farlo con una femmina  terrestre.  Era scaltra e morbida e aveva due seni da morirne, quasi  fossero la naturale traduzione di quel globo d’argento che gli faceva ribollire  il sangue. Cominciava sempre con un bacio: gli leccava le labbra, lo violava con  la sua lingua e non chiudeva mai gli occhi. C’era una luce maliziosa, provocante  e invitante insieme oltre quell’azzurro metallico: una luce che raggiungeva il  fulcro più profondo della sua coscienza e ispessiva i bordi della crepa. Aveva  provato a resisterle, mordendola con una rabbiosa ruvidezza. La lingua di lei  era passata sulla ferita delle labbra piene per portare poi sulle sue il sapore  del sangue. “Animale,” gli aveva sussurrato, prima d’insegnargli che  anche le terrestri sapevano mordere: e marchiare del segno di un qualche  possesso. “Animale.” Forse era vero: ma lo stava addomesticando.      Il problema, fondamentalmente, è l’abitudine. Anche quella,  con il tempo, diventa una specie di nostalgia. Uno tenta di combatterla in  qualche modo, ma nel momento in cui se ne accorge è già finito. Tutto qui. È  finito perché quando s’innesca l’abitudine vuol dire che gli anelli della catena  sono già stati tutti disposti ad arte, attorno al collo: e chiunque possa tirare  uno strappo deciso potrebbe pure chiamarsi padrone. Il problema, fondamentalmente, è che di abitudine ti ammali.  Lo fai fino al punto di guardare quella catena e di non avere neppure il  coraggio di frantumarla. E dire che sarebbe quasi facile, in fin dei conti. Oppure, molto semplicemente, è un’altra bugia pietosa che ti  racconti per nascondere il collare che porti quasi con fierezza.    Per un tacito accordo, accadeva sempre di venerdì. Non una  parola di troppo e una porta lasciata socchiusa. Era quasi, molto prosaicamente,  lo lasciasse entrare: nel suo mondo e in lei. Senza soluzione di  continuità. In silenzio, si piegava di lato, puntellata su un gomito. Lo  guardava spogliarsi. Le piaceva. Tutto qui. Come le piaceva farsi trovare  già nuda, oppure vestita di un velo che eccitasse ancor più la scoperta e il  possesso. Era una femmina strana, piena dei suoi stessi desideri. Non c’erano  parole e non si chiamavano mai. Forse temeva che a mormorare il suo nome  l’avrebbe speso per l’uomo sbagliato   “L’ho lasciato. Ora sono libera.”      Il problema, fondamentalmente, è il piacere. Uno può dirsi  quanto vuole che è una situazione temporanea e che in fin dei conti non è nulla  di diverso dal soddisfacimento di un appetito. Solo un po’ più basso dello  stomaco: ecco tutto. Semplicemente non è così: non è così perché quella fame non  si sazia ed ogni volta il bisogno di rivederla e toccarla e morderla si fa  sempre più forte. Sì, morderla.    Il suo sesso aveva un buon sapore. Era salato e marino come  quei ruvidi fili d’azzurro. Poteva percorrerlo a lungo e titillarlo per