ciglia tremano, frenetiche; sento le sue mani attorno alla mia vita. Deve stringermi. Deve volermi.

E' mio. E' il mio amore assoluto).

Quando lui si stacca da lei, sembra sconvolto. La bocca rimane semi-aperta, lo sguardo perso nel vuoto.

(Spezzato).

Lily sorride ancora. Si alza sulle punte dei piedi per stringerlo ancora e baciargli il collo. Morde la pelle fra i denti, lo sente gemere (dolore? Piacere?) ma non le importa, insiste nel suo intento. Quando lui l'allontana, il livido si sta già formando.


E' un marchio di possessione.


"Non pensarci troppo." sussurra Lily "Non pensare troppo. Puoi abbandonarti, con me."

Lo supera ed esce dal bagno, certa di avere il suo sguardo sulla schiena.

 

***

 

La loro è una relazione segreta.

Scorpius sembra avere paura di Al. Le poche volte in cui ne hanno parlato, lui ha insistito nel dire che non vuole tradire la sua fiducia come migliore amico.

(Palle da Grifondoro. Come può un Corvonero con ascendenze Serpeverde avere palle da Grifondoro?)

Lei si è adattata. Alla fine non le costa niente. E in questo modo può prendere le misure, sperimentare.

Dopo un primo momento in cui ha dovuto fare la carina per conquistarsi in toto il suo cuore e i suoi favori, inizia a pretendere.


Pretende la sua presenza in orari assurdi.



Pretende che lui l'ascolti, che la capisca, che partecipi ad ogni sua piccola gioia e dolore.



Pretende da un punto di vista fisico. Scorpius non avrebbe voluto neanche sfiorarla e invece hanno perso la verginità insieme – è sempre lei a guidare, è sempre lei a tirare i fili della loro storia e ad imporre ogni sua voglia.


(Vincerò io. Taglierò la tua tela e mi prenderò la tua espressione spezzata).

 

All'inizio, solo Ali sa della loro storia.

E' allo stesso tempo scettica e incredula, poiché non si capacita di come lei sia riuscita a conquistarsi i favori di Scorpius. Ormai Lily sa ogni sua opinione in merito a memoria, dato che lei si ostina sempre a ripetergliela.

Ed è quando le fa l'ultima confidenza che lei insiste ancora.

"Voglio che la nostra storia diventi di pubblico dominio."

Ali la guarda e sospira.

"Una volta o l'altra, la corda che tiri ti si spezzerà fra le mani."

"Beh?" insisite Lily, sistemandosi meglio sul prato. Hanno appena iniziato il loro quinto anno; Scorpius è al settimo "Stavolta non vedo proprio cosa ci sia di male. Ogni ragazza vorrebbe che il proprio ragazzo la innalzasse come un trofeo, no?"

"Sì, questo è vero." ancora un sospiro "Ma Scorpius non vuole ferire Al. Non finché dormono insieme e lui potrebbe ucciderlo nel sonno, perlomeno."

"E' una mammoletta."

"E perché ci stai insieme, quindi?"

Lily sorride.

"Lui è mio." risponde semplicemente, come se fosse la cosa più naturale del mondo.

(E' mio. E' il mio assoluto e nessuno me lo toglierà).

Alice scuote piano la testa.

"Lily..." inizia "Non è un problema il fatto che tu voglia vivere la tua storia alla luce del sole. Quello che mi preoccupa davvero... Tu lo consideri tuo. Ma non consideri te stessa sua."

Lily guarda l'amica, infastidita (come si permette di giudicarmi? Ovvio che io non sono di nessuno. Io ho – lui è mio perché così dev'essere. L'ho voluto e quidi me lo sono preso – ma perché dovrei essere sua?)

"Questo non è vero. Io lo amo."

(Si può mentire a un Grifondoro. Lui non smetterà comunque di crederti).

Alice sorride, rassegnata. Sa anche lei che non le conviene insistere, che Lily è prossima all'esplosione.

In questi anni, almeno a scuola, i suoi scatti d'ira si sono contenuti... Ma solo perché lei era concentrata su Scorpius. E perché ha imparato a non fare scenate ma, come una vera Serpe, a farla pagare il doppio dietro le spalle, quando uno meno se l'aspetta.

"Va bene." risponde quindi "Parlane con lui."

Lily si volta e guarda verso la foresta proibita, con il mento poggiato su una mano.

Ne ha già parlato con lui, e lui non vuole. E' per questo che avrebbe voluto un consiglio.

Sospira.

Dovrebbe aver imparato da tempo che Ali non vale niente per queste cose.

 

***

 

Alla fine ha trovato il modo.

Suo fratello James è sempre stato un impulsivo, un Grifondoro nato, con un forte senso dell'onore. Le è bastato aspettare la prima uscita ad Hogsmeade, dopo aver ottenuto da lui la conferma che sarebbe passato al villaggio a salutare lei a Al, per farsi beccare con le mani di Scorpius sotto la sua gonna e le sue labbra incollate sulla sua faccia.

Mentre James imbastisce la sua scena e Scorpius è terrorizzato (solo), dopo essere stato trascinato sulla pubblica piazza, lei rimane ai margini e nasconde il volto dietro le mani (dovrebbe essere per la vergogna, in realtà è per mascherare l'esultanza).

Albus le si avvicina piano piano e, una volta capito ciò che è successo